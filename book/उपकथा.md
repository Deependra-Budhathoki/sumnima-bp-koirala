## उपकथा

धेरै-धेरै पहिलेको कथा हो यो, अतीतको यति धमिलो गर्भबाट आएको किवर्तमानमा हाम्रो कानमा यो पुराणजस्तो ध्वनित हुन्छ। प्राचीन वृत्तान्तहरूलाईआजकालका हामी आफ्नो वैयक्तिक अनुभवद्वारा ग्रहण गर्न सक्दैनौं; ती हाम्रा जीवनकाजीवित अनुभूति हुन सक्दैनन्‌ । न आफो प्रेमको न्यानोले हाम्रो हृदयलाई तताउनसक्छन्‌, न आफो दुःखले हाम्रो आँखालाई रसाउन नै सक्छन्‌ । हाम्रो जीवनकोअनुभवसँग असम्बद्ध ती पुराना घटनाहरूले सत्य र असत्यको मापबाट आफूलाई एकदममुक्त पारिसकेका हुन्छन्‌ । हामी यो अनुसन्धान गर्दैनौं कि कहाँसम्म त्यसका वर्णन सत्यछन्‌ या असत्य । यदि तिनले हामीमा चाख उत्पन्न गराउन सक्दछन्‌ भने केवल यसकारणले कि ती कथाहरूमा हामी स्थान-कालोत्तरका केही सङ्केत पाउँछौँ केहीप्रतीकात्मक प्राप्ति तिनमा रहेकाले । दश हजार वर्ष बाँच्ने ग्रषि वैज्ञानिक सत्य होइन,न चित्रकारले कागतमा रँगेको रातो सूर्य नै वैज्ञानिक सत्य हो। ती प्रतीक हुन्‌ ।अनुभवभन्दा बाहिर पाउन सक्ने चाख प्रतीकात्मक हुन्छ, सङ्केतजनित । त्यसैले यो कथासत्य र असत्यको तराजुमा नजोखिने एउटा वृत्तान्त हो । यसको महत्त्व पौराणिक छ,सङ्केतमय, प्रतीकात्मक ।

हिमालयका पर्वतहरूका कुना-काप्चाभित्र नागबेली बनाउँदै कौशिकी नदीपहाडहरूको काखको बन्धनबाट फुत्केर एउटी वयप्राप्त रमणी आफ्नो उन्मुक्ततामामातृगृह त्यागी उम्केजस्ती वराहक्षेत्रको चतरानामक समथल प्रदेशमा आफ्नो सम्पूर्णप्रवेग र शक्तिका साथ हठात्‌ सहस्र कण्ठले सीत्कार गर्दै निस्कन्छिन्‌ । त्यो प्रान्त अनेककिसिमका वृक्ष, गुल्म, लता र भयाङको बाक्लो वन-जङ्गलले यसरी आविष्ट थियो मानौँत्यो एउटा भूखण्ड नभएर गाढा हरियो रङको सघन कालिमामय दैवी टाटो हो-पृथ्वीउपर जमोठ भएर त्यसै अडिरहेको । वापुमा पनि सजल हरितिमा व्याप्त रहन्थ्यो ।त्यो हरियोपनको महासागरले पृथ्वीको यावत्‌ लक्षणलाई गर्भस्थ गरेको थियो, यहाँसम्मकि पश्चिमतिरको शैवालिक पर्वतसमेत त्यसमा डुबेर अस्तित्वहीन हुन गएको थियो ।उत्तरमा केही टाढासम्म त्यो हरियो साम्राज्यको सीमा थियो, र त्यसको पारि माथिआकाशको हाराहारीमा हिमालयका पर्वत-शिखरहरू त्यो आक्रान्तबाट उम्केर आफ्नोटाउको खडा गरिरहेका थिए । त्यो सघन हरितिमाको मध्यलाई कुनै धारिल्लो वक्र खड्गले छिन्त गर्दै, आकाशलाई आफो वक्षमा टल्काउँदै कोशी नदी नीलो फलामेघारको प्रखर ओजमा प्रवाहित हुन्थिन्‌ । तिनताका अनुश्रुति थियो कि त्यहीँ गाधिपुत्रमहर्षि विश्वामित्रले आफ्नो आश्रम स्थापित गरेका थिए । नदीतटको एउटा सानोअधित्यकालाई देखाएर मानिसहरू भन्ने गर्थे-'विश्वामित्रको आश्रम त्यही स्थलमास्थापित थियो ।' युगल किशोर राम र लक्ष्मणका गुरु भएपछि आफ्ना ती मेधावीशिष्यहरूलाई एकपटक आफ्नो आश्रमको दर्शन गराङौँ भन्ने उनको इच्छा हुँदो हो, तरयात्रा खण्डित भयो जनकपुरसम्म पुगेर, जहाँ रामले आफ्नो कौशल र पराक्रम सिद्ध गर्नेप्रयत्नमा जनककुमारी सीतालाई पत्नीको रूपमा प्राप्त गरे । रामको बिहा भएपछिस्थिति नै अर्को भयो । उनीहरू आफ्नो राजधानी अयोध्या फर्के सीतालाई लिएर । यसलेगर्दा विश्वामित्रको आश्रमसम्म राम र लक्ष्मणको यात्रा हुन सकेन । यो महान्‌ गौरवबाटचतराको भूमि सदाका लागि वञ्चित रहन गयो ।

जुन कालको यो वृत्तान्त हो त्यस बेला विश्वामित्र एउटा पौराणिक क्रषिकारूपमा मात्र स्मरणीय थिए । विश्वामित्रको शेषपछि त्यो स्थलको यज्ञवेदी निरगिनि भयो रयज्चधूमले आकाश शून्य । सहस्र कण्ठबाट ध्वनित हुने वेदपाठ थामियो । आश्रमकापर्णकुटीहरू केही कालसम्म शून्यमा चियाएर उभ्भिरहे, फेरि एक-एक गरी भूमिसात्‌ हुँदैलोप हुन गए । समीप नै पर्खिरहेको वनले बिस्तार-बिस्तार त्यो स्थललाई आफ्नो मात्‌-अङ्गमा पुनः टाँसेर लोप गरिदियो । एउटा उच्चा स्थलको चिह्नको प्रमाणबाहेक अरूकेही नरहेकोले अनुश्रुतिको ऐतिहासिकतालाई बल प्राप्त हुन सकेन । उत्तर पहाड-भेगपष्टि किरातीहरू आफो पुरानो स्थितिमा रहे । तिनका लागि विश्वामित्र, उनकोआगमन र क्रियाकलाप सपनामा देखेको दृश्यजस्तो एकछिन प्रकट भई बिलाएर गयो ।त्यस्तै भयो दक्षिण-पूर्वपट्टिका भिल्लहरूलाई पनि । जङ्गलभित्र रहेका उनीहरूका साना-साना बस्ती आफ्ना पुराना चालमा चलेका चलेकै रहे। किराती र भिल्लहरूकोस्मृतिबाट विश्वामित्र र उनको आश्रमको चहलपहल पूर्णतया लोप भयो- केही पनिचिह्न नछाडेर । जसरी पृथ्वीले उनको चिह्नलाई पुछेर मेटाइदिएको थियो त्यसरी नै यीजातिहरूले पति मेटाइदिए ।
