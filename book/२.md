 ## २ 

 यस प्रकार एक दिन साँझ पराजयको तीव्र तोडमा सोमदत्त आश्रमको लघुकृत जीवनबाट पनि निस्केर हिँड्यो । आश्रमले पनि उसको तपस्यामा बाधा पुग्याएको थियो । गाउँ, बन्धु-बान्धव, स्वजन-परिजन सबैबाट आफूलाई शून्य गराएर क यो अरण्यमा आश्रमवासी हुन आएको थियो । अब आश्रमको जीवनलाई पनि उसले शून्य गर्नुपर्ने भयो । सांसारिकताको कतिसम्म न्यूनीकरण सम्भव हुँदो रहेछ ? आकाश उसको छादन, वायु उसको पहिरन, कन्दमूल उसको स्वल्प भोजन हुन गए । शरीरले यदि एउटा महान्‌ पराजयको तीतो स्वाद उसको जिह्वामा छाड्यो भने, अब शरीरलाई अन्तिम रूपबाट पराजित नगरी छाड्दैन सोमदत्त । यही अठोट गरेर क गृहत्यागी, आज आश्रमत्यागी भएको थियो। उसको यात्रा एउटा महाभिनिष्कमण थियो, उद्योग पर्वको यात्रा, दैवी शस्त्रास्त्रको सङ्ग्रहका लागि वशिष्ठद्वारा प्रतिपादित ब्रह्मतेजको आर्जनका लागि आध्यात्मिक शक्तिको सङ्गठनका लागि ।
 
जुन निष्ठाले प्रेरित सोमदत्तले आश्रमको जीवनसम्मलाई पनि त्याग्न बेर मानेन त्यो निष्ठा कसरी असत्य हुन सक्ला र ? कुन अज्ञात शक्तिबाट चालित सोमदत्त पिता माताको चरण स्पर्श गरेर एकक्षण पनि द्विविधामा नपरी घरबाट निस्कियो ? समाज र परिवारको सुरक्षामा जसलाई घरको ओतले घाम र पानीबाट जोगाएर राखेको छ र सुनिश्चित आयस्ताद्वारा पेट पालेर जीवित रहिआएको छ त्यस्तो सामान्य मानिसले सोमदत्तको प्रेरणाको मर्म कसरी बुभने ? जुन वस्तुलाई सांसारिक मानिस बहुमूल्य ठानेर . सदा-सर्वदा हृदयमै टाँसेर राख्दछ त्यसलाई मूल्यहीन माटोको डल्लो सम्भेर लत्त्याउँदै, केको प्राप्तिका निम्ति सोमदत्त हिँड्यो, कसले बुभने ? धेरै जोगी, भिक्षार्थीहरू शरीरभरि खरानी घसेर हिंडेका हामीले देखेका छौं; त्यसै हुनाले बानी परेर यो त्यागको रूपलाई अकौतुक दृष्टिले हेछौँ त्यसका प्रति कुनै उत्सुकता नलिएर । जुन मार्गका उपर अविचलित आस्था राख्दै अद्यावधिसम्म पनि गृहत्यागीहरू विभिन्त स्थानमा घुम्दै फेरो लगाइ नै रहेका छन्‌, त्यस्तो त्यागको रूप किन देखिने गर्छ यो संसारमा ? किन यसको परम्परा नै स्थापित हुन गयो वर्तमान कालसम्म पनि ? सन्ध्याको लोप हुन लागेको प्रकाशमा समाजतिर पिठ्यूँ फर्काएर निस्किदिने प्रवृत्ति किन आयो ?


यो त निश्चय नै हो कि सोमदत्त किरातबालासँग पराजित भएर मर्माहत भएको थियो । उसको महान्‌ आस्थामा एउटी ज्ञानहीन अनार्य बालाले यति ठूलो आघात पुस्याएकी धी कि सोमदत्त रन्थनिएको थियो । उसको अहिलेसम्मको ज्ञान र संयमको तपस्या त्यस्तो शुष्क तृणजस्तो अकिञ्चन रहेछ कि सुम्निमाको अगिनस्पर्शले धप्प बलेर खरानी भयो । के यो पराजयलाई क सजिलैसँग बिर्सियोस्‌ ? त्यसो भए के ब्राह्मणदर्प-कुण्ठित भएर प्रतिकारको उपाय गर्दैछ त ? के ब्राह्मणत्व केवल तीक्ष्णतम अहं मात्र हो त ?  तिखारिएको अहङ्कार भाव मात्र ? 

तर, के तपस्यालाई अहङ्गारको आर्जन रीति मात्र भन्ने ? के यो सबैका शिरका उपर उद्दीप्त भएर उठेको दण्डजस्तो अहंको जागृति मात्र हो जो यसका प्रति समुचित विनीतताका साथ नभझुकेको शिरलाई श्राप दिएर दग्ध पार्दछ ? तपस्याले त्रृषिहरूलाई सुरिएको अहं र त्यस अहंको रक्षार्थ ब्रहमतेजबाहेक अरू के दियो र ? 

त्यस्तो हो भने त्याग-तपस्या इत्यादि के मिथ्याको वरण मात्र हो? के यसमा कल्याणभावना छँदै छैन र ? यदि यसमा गर्वको प्रेरणाबाहेक अरू केही छैन भने मानिसले आफ्नो मानव-स्तरभन्दा उँचा उठ्ने यसको लक्ष्य होइन भनी स्वीकार गर्ने त ? त्यसो भए मानव-प्रगतिको आधार नै के हो त यदि त्याग र तपस्या होइन भने ? 

सोमदत्तले अहं कुण्ठित भएको बोध गरेन । उसले पराजित भएको त अवश्य नै अनुभव गस्यो, र क विश्लुब्ध पनि निश्चय नै भयो; तर उसले यसबाट यो पनि जान्यो कि उसको तपस्या अभौ कति अपर्याप्त नै रहेछ। उसलाई आफ्नो अध्ययन र ब्राह्मणपरम्पराले बताएको थियो कि यथार्थ सुख शरीरमा निवास गर्ने तत्त्व होइन; त्यो त त्यस्ता भावनामा निवास गर्छ जुन भावना कर्तव्यपालन गर्दा मानिसमा जाग्रत्‌ हुन्छ। कर्तव्य हो उच्चतर प्राप्तिको प्रेरणा पाएर चालिएको कदम, तर कुनै पनि प्राप्ति त्यसको मूल्य नचुकाएर उपलब्ध हुँदैन । त्यो मूल्य हो शरीरको सतत दान; त्यही हो त्यस्तो प्राप्तिको मूल्य जो मानिसले आफूलाई क्षत-विक्षत पारी-पारी शरीरलाई संज्ञाशून्य बनाई-बनाई चुकाउँछ । शरीरको समस्त मागलाई, त्यसका समग्र चेष्टालाई निःशेष पार्ने प्रयास नै त तपस्या हो नि महत्तर प्राप्तिका लागि ।
