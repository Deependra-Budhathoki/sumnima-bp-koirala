## उपसंहार 

आश्रम एक प्रकारले उजाडिँदै गइरहेको थियो । अब त्यहाँ यज्ञादि कार्य सम्पन्न हुन छाडिसकेको थियो । कुटीहरूका छाना धेरै कालदेखि मरम्मत नभएकाले ठाउँ-ठाउँमा चुहिन्थे । आँगनमा झार उम्रिएर जङ्गल भएको थियो । आश्रमको अगाडि र वरिपरि बस्न भनेर बनाएका चौताराहरूका ढुङ्गा एक-एक गरी खस्दै थिए । छोरो पाएपछि केही दिन त पुलोमा उत्साहित भएकी धी, तर उसको मन भने सन्तान उत्पन्न गर्ने प्रक्रियामा बिग्रियो । सुत्केरीमा उसको राग्रो स्याहार भएन । क रोगीजस्तै हुँदै गई। उमेर छिप्पिएपछि गर्भधारण गरेकीले उसलाई आफ्नो जीवनको यावत्‌ रस दिएर छोरालाई पेटमा हुर्काउनुपरेको थियो । शरीरबाट रित्तिएको पोषणको पूर्ति पछि हुन सकेन । छोरालाई जन्माउनासाथ क बूढीजस्ती भई, र सानातिना रोगव्याधिले उसलाई छोप्न थाल्यो । क धेरैजसो कोठामा बसेर व्यथाले कराइरहन्थी । उसमा कुनै शारीरिक शक्ति बाँकी बचेन । दिन-प्रतिदिन ङ सुक्दै गई............. । 

र उता सोमदत्त पनि बूढो हुँदै गयो । उसमा पनि अब जाँगर थिएन, मानो अब कं जीवनको अन्तिम घडीको प्रतीक्षामा थियो । क आफो कोठाबाट बिरलै निस्किन्थ्यो । अलिअलि गर्दै क कोशीतटसम्म पनि जान छाड्यो । 

एक दिन सोमदत्तको छोराले सुम्निमाकी छोरीलाई भन्यो,- “आमा विरामी हुनुहुन्छ ।” 

उसले यो वाक्य भावशून्य भएर भनेको थियो, मानो कुनै परचक्रीको बिरामीको संवाद सुनाइरहेको छ आफैी यावालाई । स्वरमा लेशमात्र पनि चिन्ताको भाव थिएन, मानो आफ्नी आमाको रुग्णावस्थासँग उसको कुनै सम्बन्ध तै छैन; मानों उसकी आमा हुनु र नहुनुमा उसका लागि कुनै भिन्नता छैन । आफ्ना पिता र माताको विषाक्त सम्बन्धका बीच हुर्किएको बालकले भरपूर वात्सल्य पाउन सकेन कुनैबाट पनि । दुवैको झगडाको आआफ्नो तर्कको पुष्टिका निम्ति चाहिने प्रमाणको रूपमा मात्र प्रयोग हुने गरिन्थ्यो क, माताबाट पनि र पिताबाट पनि । त्यस कारण पुल्लोमाको निम्ति पनि आफ्नो छोरो परचक्रीजस्तो थियो- को-को नौलो केटोजस्तो त्यो आश्रममा । 

भोलिपल्ट गाई चराउत क तटमा आएन । सुम्निमाकी छोरी केही बेरसम्म शमीको छायामुनि उसलाई पर्खेर बसी, अनि विस्तारो-बिस्तारो गोडा चलाउँदै डराई- डराई क आश्रमतिर लागी । आश्रमको ढोकामा आएर उसले सुस्तरी बोलाई,- "यावा !” 

सोमदत्तको छोराले सुन्यो। उसले बाहिर आएर भन्यो,- "यावा ! मेरी आमा मर्नुभयो ।” 

यो संवाद सुन्नासाथ सुम्निमाकी छोरी कुद्दै आफ्नो गाउँ आई र आमाबालाई आश्रममा पुलोमाको मृत्यु भएको खबर सुनाई । उनीहरूले मरमद्दृतका लागि गाउँबाट तल आश्रममा केही मानिसहरू पठाए । 

सोमदत्तको छोराले केही दिनसम्म शून्य मान्यो । सोमदत्त स्वयं बिरामी थियो, त्यस कारण छोरो क-कसो गर्छ हेर्न पाएन । पुलोमाको मृत्युपछि त झन्‌ र थला नै पच्यो; ओछ्यानबाट उठ्नै नसक्ने भयो । छोरो दिनभरि गाई चराउन जान्थ्यो, बेलुका फर्केर पिताको सेवा-शुश्रृषा गर्थ्यो र दूध तताएर उसलाई खुवाउँथ्यो । कहिलेकाहीं सुम्निमाकी छोरी खानेकुरा लिएर आउँथी र भन्थी,- “आमाले पठाएको तिमीलाई ।” 

सोमदत्तको छोरो भन्थ्यो,- “तिमीलाई खोइ नि?” 

क भन्थी,- “मेरो त पोलेको मासु छ, अर्कै पातमा ल्याएकी छु । आमाले भततेको, तिमीले खान हुन्न रे मासु । तिमी बाहुन हामी किराती.............. त्यसैले ।” । 

एक दिन भेट हुनेबित्तिकै सुम्निमाकी छोरीले सोमदत्तको छोरालाई सोधी,- "तिम्रो बालाई कस्तो छ ? आमाले सोधिपठा'को.......।” 

सोमदत्तको छोराले उत्तर दियो,- “असाध्य बिरामी हुनुहुन्छ ।” 

साँच्चै भन्ने हो भने सोमदत्तलाई बाँच्ने आकाङ्क्षा थिएन । उसलाई लाग्थ्यो कि उसको सम्पूर्ण जीवन नै विफल भयो; क त केवल मृगमरीचिकाका पछि पो जीवनभरि धाएछ । उसले जीवनभरि गरेको जप, पाठ, पूजा, तपस्या र मोक्षप्राप्तिको प्रयत्न सित्तै हुन गएछ । पुत्रप्राप्ति पनि बेकार भयो । पुत्रसँग कुनै ममता र निकटताको सम्बन्ध नै रहन सकेन । ओछ्यानमा लडेर मृत्युको घडी गनिरहेको सोमदत्त सोच्दध्यो,- 'सारा उपलब्धि खोइ, उपलब्धि ?' र सोच्दा-सोच्दै हरेस खाएजस्तो गरी क लामो सास फेर्थ्यो । 

भोलिपल्ट सुम्निमा आश्रममा आई । उसकी छोरी पनि सँगै आएकी थी। सोमदत्तको अवस्था देखेर सुम्निमाले असाध्य दुःख मान्दै भनी,- “मलाई किन खबर गरेनौ सोमदत्त ?” 

परिचित स्वर सुनेर सोमदत्तले आँखा उघाय्यो । सोमदत्तको शिरनजिक निहुरिएर उभ्भिएकी थी सुम्निमा । क अब युवती थिइन । ढल्न लागेको उमेर थियो उसको । उसकी छोरी आमासँगै टाँस्सिएर उभ्भिएकी थी । केटीलाई देख्नेबित्तिकै सोमदत्तलाई कोशीतटमा सुम्निमालाई पहिलो पटक भेटेको सम्झना भयो । अहिलेकी यो छोरी ठीक प्रहिलेकी सुम्निमाजस्तै थी,- र त्यस्तै काँटकी । धमिलिँदै गएको चेतनामा सोमदत्त अतीतका अस्पष्ट सम्झनामा सुस्तरी डुब्दै गयो । अतीतका कुनै-कुनै क्षण धप्प बल्थे उसको स्मृतिमा र उसले आँखा चिम्ल्यो । उसलाई कुनै गहिरो स्थानमा प्रवेश गरेजस्तो हुँदै गयो । गहिरो-गहिरो र झन्‌ गहिरो रिक्ततामा डुब्दैछ, डुब्दैछ । अतीतको स्मृतिले 

गहिरो रिक्तताको त्यो प्रवेशलाई उसको मातसपटमा रमाइलो बनाइदिएको थियो । उसलाई लाग्यो,- क भास्सिदैछ अतीतको अस्पष्ट लोकमा । उसले फुसफुसे स्वरमा आँखा चिम्लिएको चिम्लेकै बोल्न खोज्यो,- “सुम्निमा !” 

सुम्निमाने उसको ओठ काँपेको देखेर शिर झुकाई सोमदत्तको मुखनजिकै आफ्नो मुख लग्दै केही उच्च स्वरमा सोधी,- “के भनेको सोमदत्त ?” 

सोमदत्तको शरीरमा एउटा सातो हलचल आयो, मातो उसले सुम्निमाको स्वर सुन्यो चेतनाको अन्तरतम तलमा । तर तत्कालै उसको शरीर निश्चल भयो । 

सुम्तिमाकी छोरीले सोधी,- “के भा' आमा ! उनलाई ? किन उनी नबोलेका ?” 

आफ्नी छोरीको हात समाउँदै सुम्निमा कोठाबाहिर आई, अनि छोरीबाट आफ्नो आँखा जोगाएर उसले आँसु पुछी । तर तैपनि, उसका आँखाबाट दुई थोपा आँसु भूइँमा खस्यो । 

यसरी सोमददत्तले आफ्नो दैनिक लीला समाप्त गस्यो । 

बाहिर आएर सुम्निमा थचक्क पिँढीमा बसी र छोरीलाई अह्वाई- “जा, छोरी ! गाउँबाट मान्छेहरू बोलाएर ल्याँ ।” 

अनि उसले सोमदत्तको छोरालाई आफूसँग टाँस्दै भनी,- “अब तिमी मकहाँ, जाने; जान्छौ ?” 

उसले भन्यो,- “म यावासँग बस्छु ।” 

सुम्निमाले सोधी,- "को हो तिम्रो यावा ?" 

औंलाको सङ्केतले गाउँतिर कुद्दै गइरहेकी केटीलाई देखाएर भन्यो,- “उ: त्यो हो मेरी यावा ।” 

उत्तरमा सुम्निमाले सोमदत्तको छोरालाई आफ्नो छातीमा टाँसी र स्नेहले उसको म्वाइँ खाई । 

सोमदत्तको दाहसंस्कार समाप्त गरेपछि सुम्निमाले सोमदत्तको छोरालाई आफैँसँग गाउँ लिएर गई । आश्रमका भाँडाकुँडा, लुगाफाटा सबै बोकाएर उसले आफ्नो घरमा ल्याई र आश्रमको गाई पनि आफ्नो गोठमा हुली । 

आश्रमबाट ल्याएका सबै चीज, वस्तुलाई एकएक गरी केलाएर हेरी सुम्निमाले- लँगौटी, धोती, कमण्डलु, मूजको डोरी, पिरा, कुशासन । अनि भनी,- “यी सब चीज- बीजको गाउँमा के काम ?” । 

तर उसले सोमदत्तको छोरालाई सोधी,- “तिमी राख्छौ बाबुको चिना- यी सबै सामान ?” 

छोरालाई बाबुका प्रति कुनै प्रकारको स्नेहभावना थिएन । त्यसो हुँदा उसले बाबुको सम्झनाका लागि कुनै वस्तु राख्ने आवश्यकता देखेन । मृत पिताका ती सबै वस्तुहरू उसका लागि नितान्त अनावश्यक थिए । उसले भन्यो,- “नाइँ, राख्तिनँ !” 

बाबुआमाको सम्भझौटोस्वरूप कुनै एक वस्तु राखिहाल्छ कि भनी फेरि सुम्निमाले केटालाई सोध्दा उसले किञ्चित्‌ घबराएको स्वरमा भन्यो,- “मलाई डर लाग्छ यी यहाँ ।" र क सुम्निमाकी छोरीनजिक टाँस्सियो । 

यसरी आश्रम बिरानो भयो । 

किराती गाउँमा आएपछि केही दिनसम्म त सोमदत्तको छोरो आत्तिएर सुम्निमाकी छोरीलाई एकछिन पनि छोड्दैनथ्यो । पछिपछि क सुम्तिमासँग पनि लहसिँदै गयो र उसकी छोरीले भनेको सिको गरी सुम्निमालाई 'आमा' भन्न लाग्यो । 

ती दुवै केटाकेटी हुकिँदै गए। नौलो ठाउँमा सोमदत्तको छोरो एकछिन पनि सुम्निमाकी छोरीलाई नछाडेर झन्‌-झन्‌ पछ्याउन थाल्यो र भन्‌-भझन्‌ टाँस्सिँदै गयो । सुम्निमाकी छोरी पनि उसलाई पाएर ढङ्ग पर्दै गाउँका पर-परका नयाँ- नयाँ ठाउँमा घुमाउँदै लान्थी । गाउँका केटाकेटीसँग उसको परिचय गराउँदा क अभिमानले मख्ख पर्थी र भन्थी,- “बुभ्यौ, यो मेरो यावा हो। तलको आश्रमको बाहुनको छोरो ।” 

सोमदत्तको छोरो लाज मानेर उभ्भिरहन्थ्यो, अनि, सुम्निमाकी छोरी उसको हात समाएर भन्थी,- “ल, जाँ वतमा फूल टिप्न ।” 

कहिलेकाहीं सोमदत्तको छोरो भन्थ्यो, "तल कोशीकिनारमा नजाने, पावा ?” 

उसको आग्रहले सुम्निमाकी छोरी कसँगै तटमा आउँथी । त्यहाँ कहिले बालुवामा लडीबुडी गरेर खेल्थे, कहिले पानीमा पौडिएर र पानी छयापाछयाप गरेर दिनभरि रमाइलो गर्थे । कहिले-कहिले भने सोमदत्तको छोरो शमीको रूखको फेदमा पिठघूँ अडाई त्यसै टोलाएर बसिरहन्थ्यो । सुम्निमाकी छोरी कनजिकै आउँथी, उसलाई टोलाएर बसेको देखेर सोध्थी,- “के भो यावा ? कित यसरी बसेको ?” 

सोमदत्तको छोरो झस्किएर उठ्थ्यो र भन्थ्यो,- "हिँड त पावा ! एकचोटि आश्रम हेर्न जाउँ !” 

सुम्निमाकी छोरी भन्थी,- "अब त्यहाँ के छ र जाने ?” 

तैपनि केटो ढिपी गर्थ्यो र उनीहरू आश्रम जान्थे । 

एक दिन आश्रम पुगेपछि सोमदत्तको छोराले भन्यो,- “गोठ-घर त लडेछ, हेर !" 

सुम्निमाकी छोरीले भनी,- “मलाई डर लाग्छ सुन्ने घरमा ।” 

आश्रमका ढल्त लागेका कुटीबाट कहिलेकाहीँ स्याल निस्कन्थे । सुम्निमाकी छोरी डराउँदै भाग्थी । सोमदत्तको छोरो पनि डराएर केटीपछिपछि दुगुर्थ्यो । कद्दै कोशीतटमा आएर उतीहरू थामिन्थे । बेत्तोडसँग दुगुरिरहेका हुँदा उनीहरूको दमफुल्ध्यो, र सुम्निमाकी छोरी स्वाँस्वाँ गर्दै भन्थी,- “किन तिमीलाई आश्रम गइरहन मत लाग्छ ?” 

सोमदत्तको छोरो उत्तर दिन्थ्यो,- “मलाई पनि त्यहाँ जान डर लाग्छ यावा !” 

तर फेरि पनि उसैको जिह्दीले उनीहरू गाउँबाट तल झभर्थे र कोशीको किनारमा दिनभरि रमाइलो गरेपछि डराई-डराई आश्रम जाने गर्थे । कहिलेचाहि तर्सेर आश्रमको ढोकाबाटै फर्किन्थे गाउँतिर । 

एक दिन छोरीले सुम्निमालाई भनी,- “हेर न आमा ! मेरो यावा कहिलेकाहीँ त्यसै टोलाएर बस्छ । मसँग खेल्दा पनि खेल्दैन । 

सुम्निमाले छोरीलाई सम्झाई,- "तेरो यावा बाहुनको छोरो हो । उसका बा ठूला तपस्वी बाहुन थिए । त्यसो हुनाले उसको मनमा नानावली कुरा खेलिरहँदो हो; त्यसैले टोलाउँदो हो ।" 

छोरीले भनी,- “त्यसो भए मेरो यावा मलाई माया गर्दैन त ?” 

छोरीको निन्याउरो मुख देखेर सुम्निमाले भनी,- "किन त्यसो भन्छेस्‌, छोरी ! क तँलाई माया गर्दैन र ?” 

“माया गर्ने भएको भए क किन आश्रम गइरहन्छ त ? मलाईचाहिँ डर लाग्छ त्यहाँ ।" 

सुम्निमाले भनी,- "बाबुआमा नभएको छोरालाई कहिलेकाहीँ बाबुआमाको सम्झना पनि त हुँदो हो नि!” 

सुम्निमाकी छोरी उठेर बाहिर आई र सोमदत्तको छोरालाई खोज्दै हिडी। क एउटा ठूलो ढुङ्गामा बसेर आकाशतिर हेरिरहेको थियो । सुम्निमाकी छोरी उसको जीउसँग टाँस्सिएर त्यही ढुङ्गामा बसी, र सोमदत्तको छोराले मायालु स्वरमा भन्यो,- "यावा ! हेर, कति रमाइलो छ !” 

सुम्निमाकी छोरीले भनी,- "के रमाइलो छ, यावा ?” 

सोमदत्तको छोराले भन्यो,- “हावा ।" 

सुम्निमाकी छोरी खित्का छोडेर हाँसी । उसले भनी,- “हावा पनि रमाइलो हुन्छ र कही; यावा ? मलाई त तिमी रमाइला छौँ । हावा छुन सकिन्न, तिमीलाई त हेर, म छुन पनि सक्छु ।” 

सोमदत्तको छोरासँग अझै नजिक टाँस्सिएर सुम्निमाकी छोरीले उसको कम्मरलाई आफ्नो हातले बेरी । सोमदत्तको छोराले पनि सुम्निमाकी छोरीको काँधलाई आफ्नो हातले बेस्यो । तर दुवैले केही पनि बोलेनन्‌,- केही बोल्न सकेनन्‌ । 

एकछिनपछि सुम्तिमाकी छोरीले सोधी,- "“याबा ! तिमीलाई आफ्नो आमाबाबुको सम्झना हुन्छ, हगि ? त्यसैले तिमी दुःख मान्दछौँ ? त्यसैले तिमीलाई यहाँ रमाइलो लाग्दैन, होइन ?” 

ङ केही बोलेन । सुम्निमाकी छोरीको गला भरिएजस्तो भयो । उसले रूँलाजस्तो गरेर भनी,- “यहाँ सबै जना तिमीलाई माया गर्छन्‌ । यो घर तिम्रो हो। मेरी आमा तिम्री पनि त आमा ! हो नि, म पनि त तिम्री नै हुँ नि!” 

कहिलेकाहीँ सुम्निमालाई पनि चिन्ता हुन्थ्यो । उसकी छोरी र सोमदत्तको छोरो अब केटाकेटी थिएनन्‌ । केही दिनमा अब पूर्ण युवावस्थामा पुग्छन्‌ उनीहरू । अब उनीहरूको के हुने हो भन्ने दुश्चिन्ता हुन्थ्यो सुम्निमालाई । उनीहरू दुवै आपसमा माया गर्छन्‌ भन्ने सुम्निमालाई थाहा थियो, र त्यस कारण उसले आफ्नो मनमा यी दुवैलाई पतिपत्तीको रूपमा देख्न थालिसकेकी थी । तर कहिलेकाहीँ उसलाई दुश्चिन्ता हुन्थ्यो,- बाहुनको छोरो र किराती केटीको सम्बन्धको परिणाम कस्तो पो हुने हो कुन्नि ! उनीहरू अर्कै खालका मानिस हुन्‌, हामी अर्कै खालका । सोमदत्तको छोरो किराती समाजमा हुर्केैकै भए पनि के भो र, उसको रगत त आर्य ब्राह्मणको नै छ !' 

कहिलेकाहीँ सुम्निमाकी छोरी पनि उसको व्यवहार देखेर आमाकहाँ आएर घबडाउँदै भन्थी,- “हेर न आमा ! कहिलेकाहीँ क मसँग बोल्दा पनि बोल्दैन । मनमा कुन्नि के के कुरा गुनिरहन्छ । सोध्यो भने भन्छ,- 'त्यसै बसिरा'को, यावा ! उः तल हेर त; आश्रमको शिमलको रूख ढलेछ, देख्दिनौ ? त्यै हेरेर बसिरा'को ।' हेर न आमा ! यस्तै कुरा गर्छ कहिलेकाहीँ क । रूख ढल्यो भनेर सुन्नेतिर किन टोलाएको होला ?” 

सुम्निमा पनि धेरै पटक सोमदत्तलाई सम्भिरहन्थी र उसको सम्झनामा धेरैबेर- सम्म क बसिरहन्थी । 'अब त रक आफू पनि बूढी हुँदै गएकी छे। कति बाँच्ने होर अब ? यी केटाकेटीको पो के हुने हो ? छोरीले सुख-दुःख के पाउने हो बाहुनको छोराका साथ जीवनमा ?' 

सोमदत्तको छोरो र सुम्निमाकी छोरीका बीच एउटाले अर्काको कुरा नबुभने घडी बराबर आइरहे तापनि दुवैको आपसमा अत्यन्त प्रेम थियो। उनीहरू सुस्तरी युवावस्थामा पदार्पण गर्दै गए । उमेरका साथसाथ जतिजति प्रेम बढ्दै गयो उतिउति उनीहरूको व्यवहारमा असजिलोपन पनि थपिँदै गयो । उनीहरूको कोठा छुट्टियो । गाउँभन्दा बाहिर घुम्न गएका बखत जतिसुकै स्वच्छन्द भएर हिँड्ने गरे तापनि गाउँ पुग्नासाथ उनीहरूले आपसमा समाएको हात फुस्काएर अलग-अलग ठाउँ पस्थे । एउटाले अर्कोलाई बोलाउँदा पनि मधुरो स्वरमा भन्थे,- “यावा !" उनीहरूले आफूलाई दुलहा-दुलही भनेर रोजिसकेका छन्‌ भन्ने गाउँलेका मनमा समेत परिसकेको थियो । 

एक दिन उनीहरू सधैंको जस्तो गाउँभन्दा बाहिर जङ्गलतिर आएका थिए । डुल्दाडुल्दै लहडमा उनीहरू तल कोशीतटनिर झरे । तर तल आएर उनीहरूले पहिलेको जस्तो रमाइलो गरेनन्‌ । न बालुवामा लडीबुडी गरे; न पौडी खेल्न कोशी नदीभित्र नै पसे । पहिलेको जस्तो लहडमा आएर गीत पनि गाएनन्‌ । केही नबोलेर, केही नगरेर उनीहरू चुपचाप शमीको वृक्षमुनि धेरैबेरसम्म त्यसै बसिरहे । प्रेमले पारेको असाध्य भारी घडी थियो त्यो । सोमदत्तको छोराले धोद्रो स्वरमा भन्यो, सुकेको घाँटीलाई थुक निलेर भिजाउँदै,- “यावा ! म तिमीलाई प्रेम गर्छु ।" 

सुम्निमाकी छोरी बोल्नै सकिन । यत्रो एकान्तमा पनि उसलाई लाग्यो क एउटा नयाँ लज्जाले किचिन लागेकी छे । उसले सोमदत्तको छोराको अनुहारलाई पनि हेर्न 

सकिन । सोमदत्तको छोराले आफ्नो काँपिरहेको हातले उसको निहरिएको मुखलाई उठायो । उसले आँखा चिम्लिदिई । सोमदत्तको छोराले उसलाई आलिङ्गनमा बेरेर उसको मुखबाट चुम्बन लियो । अनि मात्रै सुम्तिमाकी छोरी बिउँभझिएकी जस्ती भई । उसले पति बलपूर्वक सोमदत्तको छोरालाई समाती । कोशीको कलकल ध्वनिको मधुरो स्वरमा प्रेममा एउटै डल्लो भएको उनीहरूको शरीरलाई शमीको घना छायाले छोपेर राखिदियो । उनीहरूलाई भने त्यस घडीको पटक्कै सम्झता भएन । 

बेलुका घर फर्केर आउँदा उनीहरू आनन्दले रमाइरहेका थिए, तर, तैपनि बोल्ने करा केही तभएकोले निःशब्द थिए । हातेमालो गरेर उनीहरू घरसम्म आए । सोमदत्तको छोराले सुम्निमाकी छोरीको हातबाट आफ्नो हात छुटाएर क घरको आँगनमा ठिङ्ग उभ्भियो । सुम्निमाकी छोरीले मसिनो प्रेम-गदुगद स्वरमा भनी,- “यावा !" 

अनि पिँढीमा उक्लेर आफी आमाको कोठाको ढोकाछेउमा गएर उभ्भिई। क लाजले भुतुक्क भएकी थी । उसको मुखबाट केवल 'आमा' भन्ने एउटा छोटो शब्द निस्क्यो शीत्कार गरेजस्तो स्वर, त्योभन्दा बढ्ता क केही बोल्न सकिन । त्यसपछि उसले एउटा गोडालाई अर्कोले टेकेर शिर निहुराई र औंलो टोक्दै त्यहीँ उभ्भिरही । छोरीको यो लज्जाकातर अवस्था देखेर सुम्निमाले सबै कुरा बुझी; प्रत्येक युवतीको त्यस्तो एउटा घडी आउँछ जीवनमा । बुझेर पनि आमाले सोधची,- "के, छोरी ?” 

छोरीले उत्तर दिइन । सुम्निमाले फेरि सोधी,- “क कहाँछनि?" 

सुम्तिमाकी छोरीले त्यही लज्जायुक्त अवस्थामा तल आँगनमा उभ्भिएको सोमदत्तको छोरालाई आँखाको सङ्केत गरेर देखाई । क पति लाज मान्दै ढोकामा आई उभ्भियो । सुम्निमा कोठाबाट बाहिर आई, र दुवैको शिरमा हात राखेर भनी,- “तिमीहरू सुखी भए !” 

अनि छोरीलाई सम्बोधन गरेर भनी,- "छोरी ' आज तैंले जसलाई दुलहा मानेर रोजेकी छेस्‌, त्यो बाहुनको छोरो हो । उसको रगत अर्कै छ । कुन्नि के-केमा उसको मन लाग्छ । उनीहरू हावाका प्राणी हुन्‌,- हावामा धाइरहत खोज्ने । उनीहरूलाई यो जीवनको पूर्णताले सन्तोष हुँदैन । त्यसको शून्यताले उनीहरू आकर्षित हुन्छन्‌ । त्यसो हुनाले उनीहरू शूत्यतालाई खोज्दै नानावली तपस्या गरिहिँड्छन्‌ । भोगविलास र आफ्नो 'शरीरसम्मलाई समेत त्याग्न उनीहरू बेर मान्दैनन्‌ ।......र तेरो रगतचाहिं अर्कै छ । तँ किरातीकी छोरी होस्‌ । हामी किराती माटोका प्राणी हौं; माटोसँग हाम्रो प्रेम छ। जीवनमा रमाइलो र त्यसलाई भोग गर्नमा वै हामी निमग्त रहन्छौं, पसको अभावलाई हामी देख्दैनौं । हाम्रा लागि हाम्रो शरीर नै सबभन्दा प्यारो वस्तु छ । हामीहरूलाई बाहुनहरू धागो चुँडिएको चङ्गाजस्तो लाग्छ र उनीहरूलाई चाहिँ हामी माटाका गँडचौलाजस्ता लाग्दा हौं ।" 

अनि फेरि सोमदत्तको छोरातिर फर्केर सुम्निमाले भनी,- "छोरा ! तिम्रा बा ठूला तपस्वी पुरुष थिए । भन्थे,- 'आत्माको चिन्तन नै सबभन्दा ठूलो कुरा हो।' तिमी 

उनैका सन्तान हौ । आज तिमीले एउटी किराती छोरीलाई आफ्नी पत्नी बनायौ । उसको किराती स्वभाव चञ्चल छ। क आफ्नो शरीरबाहेक अरू केही कुरो पनि चिन्दिन । तिम्रो उडाइमा कुन्नि कति टाढासम्म क जान सक्ली । तर, यदि उसको जाति- परम्परालाई बुभ्यौ र उसले हिँडिरहेको बाटोलाई पनि देख्यौ भने मेरी छोरीलाई तिमी राम्ररी बुभन सक्नेछौ । छोरीले पनि तिम्रो कुरा बुझेर आफ्नो बाटोलाई केही छाड्न तयार हुनुपर्छ । त्यस्तै तिमीले पनि सम्झौता गर्ने प्रयत्न गर्नुपर्छ, आफ्नो बाटोलाई केही छाड्न तयार भएर । तिमीहरूको भलो होस्‌ ! तिमीहरूका सन्तान सम्झौताको बाटो झिक्न सक्ने होङन्‌ !" 

यति भतेर सुम्निमा कोठाभित्र पसी । सोमदत्तको छोराले आफ्नी वधूलाई सन्ध्याको अन्धकारमा हात समाउँदै आफ्नो कोठाभित्र लिएर आयो। ' 

त्यसको केही समयपछि सुम्निमा मरी । मर्नुभन्दा पहिले उसले आफ्नो नातिलाई हेर्न पाई । तल आश्रमका कुटीहरू एकएक गर्दै लड्डे । त्यहाँ फेरि जङ्गल उम्रिन लाग्यो । सोमदत्तको छोरो र उसकी पत्नी पनि छिप्पिँदै गए । उनीहरूका धेरै सन्तान भए । बूढो होउन्जेलसम्म पनि गाउँको दक्षिणतिर ठूलो ढुङ्गामा बसेर सोमदत्तको छोरो तलको जङ्गललाई हेरिरहन्थ्यो, र आफ्ना छोराछोरीहरूलाई भन्थ्यो,- “उ: त्यहाँ तिमीहरूका जिबाको आश्रम थियो ।” 

उनीहरू सोध्थे,- “कहाँनेर बा ?” 

दक्षिणको जङ्गलतिर औंलो देखाएर ङ भन्थ्यो, “उ, उ: त्यहाँ ।" 

सोमदत्तको छोरो र सुम्निमाकी छोरीको मृत्यु भएपछि उनीहरूका सन्तानले आश्रमको धलोलाई चटक्कै बिसिँदै गए । आश्रमको स्थललाई पनि जङ्गलले ढकमक्क ढाक्यो । त्यहाँ कुनै कालमा आश्रम थियो भन्ने चिह्नसम्म पनि रहेन । भिल्लहरू शिकारका लागि त्यता आउँदा कहिलेकाहीँ कुनै एउटा ढुङ्गालाई देखाएर भन्ने गर्थे,- “प्राचीनकालको एउटा आश्रमको अवशेष हो यो; जो किरातीहरूमा जनश्रुति मात्र बाँकी रहघो कि उनीहरूको जातिको एउटा शाखा, पछि रावा खोलातर्फ लाग्यो, -को एउटा पुर्खा आश्रमवासी बाहुन थियो रे ।' । 

प्रकृतिलाई कोतरेर आफ्नो स्थान बनाउन खोज्ने एउटा ब्राह्मणको थलोलाई प्रकृतिले फेरि आफ्नो पारेर लियो । भन्छन्‌, त्यही ठाउँमा त्रेतायुगमा विश्वामित्रको पनि त्यस्तै अवस्था भएको थियो रे ! किरातीहरूको जातीय रक्तधारामा एउटा ब्राह्मणले आफ्नो रक्त पनि मिसाएक्रो थियो । त्यस जातीय रक्तको महासमुद्रमा एउटा थोपाको कुनै अस्तित्व रहेन । कोशीको अबाध गति प्रकृतिको विराद्‌ शान्तिलाई चिर्दै बगिरह्यो सदाको जस्तो । वन र आकाशको नीरवतामा लोप भयो सोमदत्तको आश्रम ! 


सुन्दरीजल, बन्दीगृह १ ९६४ जुन,- २१, २२, २३, २४, २५, २६, २७, २८ । 
