## ३  

सोमदत्त आश्रमबाट निस्किँदा आस्थाको विजयको स्वप्न लिएर निस्केको थियो । मनमा आस्थाको प्रेरणा थियो। तर त्यति मात्र थिएन उसको मनमा, सुम्निमा पनि नजानिँदो किसिमबाट त्यहाँ बस्दै सँगै आइरहेकी थी । मनमा कुँदिएको त्यही मूर्तिलाई त मेटाउनु थियो ति उसले । अहिलेको तपस्याको हेतु वान्छालाई निर्मूल गर्नु थियो जो सियो जस्तो सुम्निमाको रूपमा उसको मर्मलाई च्वास्स-च्वास्स घोचिरहेको थियो । अहिले थालेको तपस्या त्यही मूर्तिलाई हृदयबाट निर्मूल गरी उखालेर फाल्नु थियो ।  

आश्रमबाट निस्किएर सोमदत्तले अतिशय कठोर जीवनयापन गर्न थाल्यो, निराहार भएर, निर्जला भएर, वाजपेयी भएर, शीतकालमा कैलाशतीर्थको मार्गमा हिमाच्छादित मानसरोवरको जलमा डुबेर, ग्रीष्मका दिनमा हिङ्गगलाज तीर्थको मरुभूमिमा पञ्चागिनि बालेर । कहिले क सूर्यको आतपमा देहपाक गर्थ्यो, कहिले त्यसलाई जलकुण्डमा डुबाएर नुहाउँथ्यो र कहिले समुद्रको चट्टातका उपर पद्मासन लाएर तपस्यारत हुँदा समुद्रको नुनिलो पानी र वायुले पखालिँदा-पखालिँदा उसको छालाउपर काई जम्थ्यो र सीपी, शम्बूक, कर्कट, शैवाल उसको शरीरमा टाँसिन्धे ।  

अनि, प्रत्येक प्रयासपछि सोमदत्त आफ्नो मनलाई नियालेर हेर्थ्यो कि सुम्निमाको अवशेष अभै बाँकी रहेको त छैन ? यस प्रकार योगी भएर क समस्त विश्व चहार्दै हिँड्यो । कतै उसलाई बौलाहा भने; कतै उसको डरलाग्दो आकृति देखेर ग्रामीण बालबालिका तर्सेर भाग्थे; र कहींचाहि क महात्मा मानिएर पूजियो । उसको सम्पूर्ण शरीरमा कत्लै-कत्ला जम्दै गयो माछाको जस्तो; शरीर सुक्दै गयो; कङ्कालमा बेरिएको छालाभरि चाउरी मात्र देखिन लाग्यो; कृपजस्ता भासिएका टिलपिल गर्ने आँखाबाट भयोत्पादक ज्योति टल्किन्धे । जनपदमा कति तर्सेर भाग्थे भने कतिचाहिँ यसलाई दैवीतेज सम्झेर श्रद्धायुक्त हुन्थे । सुकेको परालको मुठोजस्तो पिङ्गल जटाजूट उसको टाउकोमा खडा थियो र उसका रसरिक्त जोर्नीका हाड शुष्क काठजस्तै खटखट शब्द गर्थे । तर के सुम्निमाले उसलाई त्यस अवस्थामा पनि पछ्याउन छाडी र ? यदाकदा पीडाले क कराउँथ्यो,- “यो धुकधुकी नथामिउन्जेल सुम्तिमाले मलाई छाड्ने भइन ।'  

त्यसपछि क झन्‌ घोरतर तपस्याको प्रयोग आरम्भ गर्थ्यो । कतिपटक त प्राणान्त अवस्थामा कुनै नदीको तटमा उसलाई फेला पारेर धार्मिक व्यक्तिहरू उसको सेवा गर्थे; र त्यसरी उसमा पुन: प्राण सञ्चार हुन्थ्यो । एकपटक कुनै वनमा दीर्घ ध्यानावस्थामा स्थित भएर बस्दा धमिराको गुँडले उसको शरीर ढाकियो । कुनै राजकुमारीको कौतुक पादप्रहारले भत्किँदा ध्यानावस्थित सोमदत्त प्रकट भएको थियो । यस प्रकार अनेकानेक   

प्रयोगद्वारा सामदत्त आफलाइ वासनाशून्य बनाउद गया- घारतर तपस्या र प्रयोगमा तल्लीन रहेर ।  

एक दिने अन्तमा उसलाई आफो तपस्या सफल भएजस्तो लाग्यो । त्यस दिन गङ्गाद्वारमा गङ्गास्तानोपरान्त धेरैबेरसम्म पद्मासनासीन भएर क ध्यानमग्न थियो । सूर्यको प्रथम किरणका साथै उसका चक्षु पनि उघ्रिए । देख्छ त नदी र पर्वतका सारा दृश्य शुचिमय छन्‌, मानो धोएर पवित्र भएका छन्‌ । शान्त बातावरणमा केवल गङ्गाको कलकल ध्वनित भइरहेको थियो । नेत्र खुल्नेबितिकै उसले देख्यो सूर्यको एउटा छुट्टै किरणरेखा गङ्गाको घाटनजिकै पानीमा परेको छ र त्यो ठाउँमा एउटा सानो आलोडन भइरहेको छ । त्यो आलोडित जलमा बनेका लघु उर्मिकाउपर सूर्यको त्यो रश्मि-रेखा सुवर्ण कलश बनाइरहेको छ। उसको मनमा परमशान्तिको बोध भइरहेछ । विशेष आनन्दको अनुभूतिले उसको सूर्यदीप्त अनुहार प्रसन्त थियो । त्यही समय उसले एक नारीकण्ठ सुन्यो,- “तापसी ! यता नहेर, म स्नानार्थ जलभित्र पसेकी छु, नग्न ।”  

अनि पो सोमदत्तले देख्यो कि एउटी नग्न तरुनीको जलक्रीडाले गङ्गामा त्यो सानो आलोडन भएको रहेछ, र त्यसका उपर सूर्य किरण परेर काञ्चन प्रभालाई त्यहाँ विकीर्ण गरिरहेको छ ।  

उसले भन्यो,- “मेरो चक्षुले केवल जल र सूर्यराशिको क्रीडालाई हेरिरहेको थियो बाले ! तिमी निःशङ्ग उदकक्रीडा गर । तापसीको चक्षु तिम्रो शरीरलाई ग्रहण गर्दैन ।”  

स्वभावानुसार तत्काल सोमदत्तले आफ्नो हृदयमा सुम्निमालाई खोज्यो । उसको हृदय रिक्त थियो- एकदम शून्य र खोक्रो । उसलाई लाग्यो, अब ङ सुम्निमालाई निर्विकार भएर सम्भिन सक्ने भएछ । एकछिनसम्म विकाररहित दृष्टिले तरुनीको जलक्रीडा पनि हेरिरह्यो सुम्निमाशून्य हृदयका साथ । अनि उसलाई लाग्यो, उसको तपस्या सफल भएछ । उसले मृगचर्म र कमण्डलु टिप्यो र उदयाचलका बालपूर्यलाई लक्ष्य गरेर भन्यो,- 'आज मेरो तपस्या सार्थक भयो, म जितेन्द्रिय भएँ ।'  

र त्यही समय उसलाई आफा मातापिताको सम्झना भयो जसलाई एक दिने सन्ध्यामुहूर्तमा आश्रममा छाडेर क हिंडिदिएको थियो । अब निःशङ्क भएर क आश्रम फिर्न सक्छ ।  

आश्रमका लागि क तत्क्षण प्रस्थात गस्यो ।  

गाँठे-गाँठा परेको अत्यन्त शुष्क शरीरलाई लौरोको सहाराले क्लान्त पगमा सोमदत्त एक दिन जब. आश्रमको लिपेको प्राङ्गणमा उपस्थित भई ठिङ्ग उभ्भियो उसका बृद्ध मातापिताका क्षीण, हुँदै गएका दृष्टिले उसलाई चिनेनन्‌ । धेरै वर्षपछि फर्केर आएको आफ्नो पुत्रलाई कुनै वृद्ध तापसी रात बिताउन आएको सम्भिए । सूर्यदत्तले स्वागत गर्दै भने,- "अतिथिदेव ! तपाईंलाई स्वागत छ । कहाँबाट आउनुभयो ? के परिचय छ तपाईंको ?”   

सोमदत्तले आफ्नो झुकेको कम्मरमा हातको टेवा दिएर केही सोझो हुँदै आँगनबाटै भन्यो,- “पूज्य पिताले पनि मलाई चिन्नुभएन ?”  

र नजिकै आएर उसले दुवैका चरणमा जटामण्डित शिर राखेर दण्डवत्‌ गस्यो । गद्गद भएका मातापिताले बारम्बार उसको शिरलाई सुँघे । उनीहरूका आँखा पुत्रस्नेहले रसाए ।  

सोमदत्तले भन्यो,- “तात ! तपस्याबाट इन्द्रियजयी भएर आएको छु । इन्द्रियउपर पूरा विजय प्राप्त गरेर म फर्केको छु ।”  

सूर्यदत्त र उनकी पतल्ीले हर्षाश्रु झार्दै भने,- “हामीलाई त्यही आशा थियो, पुत्र ! तिमीबाट ।"  

पुत्रलाई पुनः प्राप्त गरेर वृद्ध दम्पती अत्यन्त आनन्दित भए । झन्‌ तापसी पुत्रको आफूले इच्छा गरेकै जस्तो विकास देखेर उनीहरूको आन्तरिक सन्तोषको सीमा रहेन । जब सोमदत्त बिहान विभिन्न योगमुद्वामा बसेर निर्निमेष चक्षुले सूर्यकिरण पान गर्दै त्राटक गर्थ्यो, उसको दुब्लो, पातलो अनुहारमा सूर्यको आभालाई लक्ष्य गरेर उसकी जनती गद्गद भएर भन्थिन्‌,- “मेरो पुत्रको मुख तपतेजले उद्दीप्त छ ।”  

जिह्वालाई कण्ठभित्र मस्तकको ठीक मुन्तिर पसाएर अमरत्व रसको एकान्त आस्वादनमा लीन भएको सोमदत्तलाई हेरेर गर्वले रोमाञ्चित भएका सूर्यदत्त भन्थे,- “ब्राहमणी ! यो असाध्य खेचरी मुद्रा पनि पुत्र सोमदत्तका लागि सहेजसाध्य भएछ ।"  

पुत्रबाट दिनभरि आत्मासम्बन्धी प्रवचन तथा वेद-उपनिषत्‌ र अन्यान्य धर्मग्रन्थका उल्लेख-उदाहरण तथा विद्रत्तापूर्ण विचार-बिन्दुका साथ परमात्माको व्याख्या सुनेर माता आफ्नो कोखलाई धन्य-धन्य मान्दथिन्‌ र पिता आफ्नो पितृत्वको सार्थकता ठान्दथे । उनीहरू मुखामुख गरेर भन्थे,- “पुत्र सोमदत्तले हाम्रो समस्त कुललाई सहजै तारण गर्ने भयो ।”  

तर एउटा कुराले भने उनीहरूलाई ठूलो चिन्ता थियो- आफ्नो बिहाका प्रति पुत्रको नितान्त विराग ।  

सूर्यदत्तले चिन्तित स्वरमा भने,- “के हाम्रो कुल सोमदत्तपछि निर्मूल नै हुने भयो ?"  

उनकी पत्नीले आफ्नो सेतो कपालमा निराशाको हात राख्दै भनिन्‌,- “पितृहरूले आफ्नो भाग अब कसबाट पाउने त हाम्रो वंश यही पुत्रमा शेष हुन गयो भने ?”  

एक दिन वृद्ध माताले किम्चित्‌ आशङ्का र सङ्कोचका साथ यो विषय सोमदत्तअगाडि राखिन्‌; भनिन्‌,- “पुत्र सोमदत्त ! तिमीले विवाह गर्नुपर्छ ।”  

सोमदत्तले अनुत्सुकताको दृष्टि उठाएर बहुतै विरक्तिको स्वरमा मातालाई भन्यो,- “माता ! मलाई विवाहको के प्रयोजत ?"  

पिताले यसको उत्तर दिए,- “सन्तानउत्पत्तिका लागि विवाह धर्म-अनुष्ठान हो, पुत्र !”   

सोमदत्तले भन्यो,- “मैले त आजीवन ब्रह्मचारी रहने विचार गरेको छु ।”  

“वत्स ! कर्तव्यहेतुल्ले गरेको विवाह निर्दोष मात्र होइन, अपितु धर्मप्रेरित पनि हो ।”  

आमाले पति थपिन्‌,- “प्रेतयोनी र पूतनर्कबाट पितृकुललाई केवल पुत्रले मात्र उद्दार गर्न सक्छ । सोमदत्त ! तिमीले समस्त धर्मग्रन्थ हेरेका छौ ।”  

सोमदत्तले उस्तै उदासीनताका साथ आफूले ओढेको कम्बललाई पन्छाएर आफ्नो शरीर देखाउँदै भन्यो,- “पुण्यमयी माता ! मैले ब्रह्मचर्यको साधनाका लागि के तपस्या गरिनँ ! आफ्नो शरीरलाई ठाउँ-ठाउँमा काटेर मांसखण्डले अग्निमा आहुति पनि दिएँ ।”  

सोमदत्तका शरीरभरि खाटै-खाटा थिए । घोर तपस्याको अचिन्त्य कठिनताका चिह्न सोमदत्तको सारा शरीरमा देखेर एकछिन त मातापिता स्तब्ध पनि भए ।  

केही समयपछि त्यहाँको स्तब्ध शान्तिलाई भङ्ग गर्दै विनयको स्वरमा सूर्यदत्तले भने,- “पुत्र ! कर्तव्यपालनको उद्देश्यले पत्नीसमागमले ब्रहमचर्य खण्डित हुँदैन । केवल वासना त्याज्य हो ।”  

आमाले पनि अनुनयको स्वरमा भनिन्‌,- “पुत्र सोमदत्त ! केवल एक सन्तानका लागि तिमीले आफूजस्तै तापसी ब्राह्मणीको पाणीग्रहण गर्नुपर्छ । अनि मात्र हामी निश्चिन्ततासाथ स्वर्गलोकको यात्रा गर्न सक्छौं !”  

सोमदत्तले क्षीण स्वरमा भन्यो,- "एवमस्तु !” उसको वाणीमा कामना र उल्लासको कुनै सूक्ष्मातिसूक्ष्म झल्को पनि थिएन । तर त्यत्तिकैको सानो स्वीकृतिले सोमदत्तको जीवनयात्रा अगाडि बढ्छ । पितृक्णबाट उन््रण हुने हेतु लक्षित थियो उसको स्वीकृतिमा । विवाहको साधारण शारीरिक हेतुभन्दा भिन्न हेतुले प्रेरित भएर सोमदत्तले पितामातालाई वचन दिएको थियो- 'एवमस्तु !'  

केही दिनपछि एक ब्राह्मणदम्पती कन्या पुत्रीका साथ त्यस आश्रममा आए । सूर्यदत्तहरूबाट आतिथ्य ग्रहण गरिसकेपछि अतिथि ब्राह्मणले आफ्नो यात्राको लक्ष्य बताए,- "तपाईंहरूजस्तै उच्चकुलीन ब्राह्मणपरिवारसँग सम्बन्ध राख्ने हेतुले हामी आफ्नी कन्याका साथ तपाईंहरूको आश्रममा आएका छौँ। हाग्री सुलक्षणा कन्या ब्राहमणोचित शिक्षा-दीक्षाले सम्पन्न छिन्‌ ।”  

सूर्यदत्त हर्षित भए । उनले भने,- “अतिथिदेव ! हाम्रा निम्ति पनि यो सम्बन्ध कल्याणकारी लाग्छ । धर्मशास्त्रअनुसार नै स्वयं तपाईंकी सुलक्षणा कन्यालाई पुत्र सोमदत्तका निम्ति माग्दछु ।" -  

जसका सम्बन्धमा यो वैवाहिक चर्चा दुई दम्पतीहरूमा भइरहेको थियो, ती सोमदत्त र अतिथिकन्या निःस्पृह भएर अर्कै वार्तामा लागेका थिए । सोमदत्तले विवाहका प्रति नितान्त अनाग्रहको भावमा कन्यालाई सम्बोधन गर्दै भन्यो,- “जीव र आत्माको दरैतभाव केवल परमात्मामा गएर लुप्त हुन्छ ।”  

कन्याले मधुरो स्वरमा समर्थन गरी,- "“भेददृष्टि अज्ञान दृष्टि हो ।"   

उता आमाबाबुहरू विवाह-सम्बन्धलाई विधिपूर्वक स्थिर गर्दै थिए भने यता उही निकट बसेका भावी वर र वधू कसरी अनेकता यथार्थताका विभिन्न अंश हुन्‌ र कसरी एकता निराकार र शून्यको पर्यायवाची अर्थ हो भन्ने कुरा प्रतिपादन गर्दै थिए ।  

विवाहसम्बन्धी वार्ता समाप्त भएपछि कन्याका पिताले भने,- “शुभस्य शीघ्रम्‌ ... ।”  

पुत्रका पिताले समर्थन गर्दै भने,- "मेरो पनि त्यही विचार हो ।”  

उता सोमदत्त भनिरहेको थियो,- “शरीर स्वल्पजीवी तुच्छ मांसपिण्ड हो ।”  

कन्या पनि सदृश विचार व्यक्त गर्दैथी,- “श्वासले फुलेको एउटा पानीको फोका मात्र !”  

दुवैको सहमति थियो- शरीरको विकारबाट आत्मा जति असंलग्न तथा शुद्ध रहन सक्तछ उति नै परमात्मामा त्यो आफूलाई आत्मसात्‌ गर्न समर्थ हुन्छ। मोक्ष त्यही त हो नि; आत्मा र परमात्मा एकाकार हुन सकेको स्थिति ।  

भोलिपल्टै वैदिक धर्मानुसार स्थापित भएको अग्तिवेदी परिक्रमा गरेर, शास्त्रोक्त विधिहरूको अनुष्ठानद्वारा, उनीहरू पतिपत्तीमा अवस्थित भए ।  

विवाहकार्य सम्पन्न भएपछि सूर्यदत्तले पुत्र सोमदत्तलाई भने,- “पुत्रका प्रति मेरो मुख्य र अन्तिम कर्तव्य आज पूर्ण भयो । अब तिमीले पितृका प्रति आफ्नो कर्तव्य गर्नेछौ ।”  

विवाहोपरान्त वृद्ध दम्पतीद्वयले आफ्ना ऐहिक कर्तव्यको परिसमाप्तिपछि संन्यासतर्फ ध्यान दिन लागे । एक दिन सोमदत्तको कुटीसामु आएर उनीहरूले भने,- “अब हामी चारै जना तिमीहरूसँग बिदा भएर उत्तरायणपथमा प्रस्थान गछौं । संन्यासी भएर योगद्वारा प्राण विसर्जन गर्ने शास्त्रमा लक्षित आयुमा अब हामी पुगिसकेका छौँ;- योगेनान्ते तनुत्यजेत्‌ ।”  

नवविवाहित वर-बधूले आफ्ना पूज्यपाद पितृहरूका चरणमा मस्तक राखे । उनीहरूको मस्तक सुँघेर वृद्धहरूले आशीर्वाद दिए । जाँदाजाँदै सूर्यदत्तले भने,- "पुत्र सोमदत्त ! शारीरिक सुखको त्याग गरेर तिमी तपस्यामा फलीभूत भएका छौ। अन्त्यसम्म धर्मलाई नछाडे ।"  

सोमदत्तले भन्यो,- "देव ! सुखभावनाको मेरो कल्मष दीर्घ तपस्यामा भस्मीभूत भइसकेको छ । अब ममा शुद्ध कर्तव्य तथा धर्मको प्रेरणापुनीत सुवर्णखण्ड मात्र शेष छ ।"  

वृद्ध मातापिताहरूले हिमालयको यात्रा आरम्भ गरेपछि सोमदत्त र उसकी पत्नी पुलोमा आश्रमको प्रधान कुटीमा सरे । दुवै तपस्वी ब्राह्मण थिए; उनीहरूको अधिकांश समय धर्मशास्त्रानुसार निर्दिष्ट दैनिक कार्यको सम्पादनमा व्यतीत हुन्थ्यो । बिहानभरि वैदिक अनुष्ठानका साथ यज्ञादि कार्यमा उनीहरू संलग्न हुन्थे । यज्ञको अगिनले उत्तप्त मुख र धूवाँले पिरो भएका आँखा पुछदै पुलोमा ब्राह्मणी दुवैका ' लागि स्वल्प भोजन बनाउँथी, र पतिको उच्छिष्ट भोजनको एक-दुई गाँस टिपेर क फेरि पतिको कोठामा पुग्थी र दुवै जना दिनभरि धर्मग्रन्थका विभिन्न पुस्तकको अध्यपन-पाठमा तल्लीन हुन्थे । सन्ध्याकालीन धार्मिक अनुष्ठान समाप्त गरेर स्वल्प भोजनपछि शय्या ग्रहण गर्नुभन्दा   

पूर्व पुनः केही कालसम्म दियोको धूमिल आलोकमा धर्मग्रन्थहरूको पाठ गर्थे । साधारणतः त्यस समय उतीहरू पाठमा निहित सत्यासत्यरूप व्याख्या गर्दथे । स्वयं पुलोमा पण्डितनारी थी, त्यसो हुँदा अध्यात्मवादको सृक्ष्मातिसृक्ष्म अर्थ र व्याख्या गर्नमा सोमदत्तको यथधार्थरूपले अर्घाङ्गिनी भएकी धी । कुनै दिन अध्ययनको तन्मयतामा उनीहरूलाई समय गएको ज्ञानै हुन्नथ्यो । दीपकूपमा तेल सकिएपछि मात्र उनीहरूलाई ज्ञान हुन्थ्यो कि रात्रि धेरै नै बितिसकेको छ । ग्रन्थाध्ययनबाट शिर उठाएर कुशखण्डले बत्ती उकास्न लागेकी पत्नीलाई सम्बोधन गर्दै सोमदत्त भन्थ्यो, “अब भयो ब्राह्मणी ! अब प्रकाशको आवश्यकता छैन । शय्यासमय भयो । 'पूर्णात्‌ पूर्णमिदम्‌' को व्याख्या भोलि गरौँला । तिमी सुत्न जाक ।"  

पुलोमा उद्थी, आफ्नो कुशासन बेरेर त्यही कोठाको भित्तामा अडाई राख्दथी । पतिका लागि एउटा लामो. कुशासन फुकाएर भूइँमा ओछ्लयाइदिन्थी र त्यसका उपर एउटा पातलो कम्बल बिछ्याएर त्यस रातका लागि बिदा लिँदै पतिदेवको चरणमा मस्तक राख्दथी । पति गद्गद हुँदै आशीर्वाद दिन्थ्यो,- “भाग्यवती भए, कल्याणी !”  

अनि पुलोमा आफ्नो कोठामा आएर सुत्नका लागि कृशासनमाथि कम्बल ओछयाउँधी र एकछिनसम्म श्लोक पाठ गरेर सुत्थी । अर्को कोठामा सोमदत्त पनि सुत्नुअघि एकछिन श्लोक पाठ गर्थ्यो । दुवैलाई आफ्नो जीवन सार्थक हुँदै गएको सन्तोष थियो ।  

एक दिन बिहान शय्या त्याग गरेपछि सोमदत्तले नित्यको जस्तो कुटीको पिंढी, आँगन र सँघार लिपपोत गरी परिष्कृत भएको पाएन । पति उठ्नुभन्दा पहिले नै पुलोमाले यो काम गरिसकेकी हुन्थी । ब्राह्ममुहूर्तभन्दा अगावै पुलोमा उठ्थी र स्नानार्थ कोशी नदी पुग्थी । स्नानादि तथा सन्ध्यार्चनादि दैनिक कार्य सम्पन्न गरेर क गोशालामा पुग्थी । उसलाई देखेर कपिला गाई चञ्चल हुँदै आङ जुरुङ्गजुरुङ्ग पार्दथी । गोशालालाई सफा-सुग्घर पारेर पुलोमाले कुटीको वरिपरि-पिँढी, आँगन, सँघार, तुलसीको मठ इत्यादि लिप्ने गरेकी थी । अनि सोमदत्त पनि उठेर कुटीबाहिर निस्कन्थ्यो र बडो सन्तोषका साथ पत्नीको गृहकार्य हेर्ध्यो । तर त्यस दिन बिहान आँगन इत्यादि नलिपेको देखेर उसलाई आश्चर्य लाग्यो; उसले बोलायो,-- "पुलोमा ब्राह्मणी !”  

पुलोमाको क्षीण स्वर गोगृहको पछाडिको वनतिरबाट आयो,- “देव ! मलाई रात्रिको अन्तिम प्रहरमै रजोदर्शन भएकोले विधिअनुसार गुप्तवासमा बसेकी छु ।”  

सोमदत्तले अरू कुरा सोध्ने प्रयोजन देखेन । कमण्डलु, कुशासन र एउटा धौत- वस्त्रखण्ड लिएर स्नानार्थ क कोशी नदीतर्फ हिड्यो ।  

चौथो दिन प्रथम प्रहरमै विधिपूर्वक आप्लावनस्नान गरी शुद्ध अहतवासा भएर पुलोमा दैनिक कार्यमा संलग्न भई । सोमदत्त पनि कोशीबाट स्नानसन्ध्यादि समाप्त गरेर कुटी फर्क्यो । उसले पुलोमालाई भन्यो,- "ब्राह्मणी ! मलोद्वासा भएर तीन रातपछि तिमी आज शुद्ध भएकी छघौ । हाम्रा गुरुजनहरूको आज्ञा शिरोधार्य गरी कर्तव्यहेतुले   

मात्र पुत्रप्राप्तिका लागि आज हाम्रो समागमकाल उपस्थित भएको छ । हाम्रा स्मृति तथा धर्मशास्त्रानुसार त्यो कार्य सम्पन्न गर्न आज विशेष याश्िक अनुष्ठान हामीद्वारा सम्पादित हुनुपर्छ ।"  

ब्राह्मणीले भनी,- “आज्ञा होस्‌ प॒तिदेव ! अनुष्ठान विधि कस्तो छ ? तदनुसार सम्पादन गर्न म प्रस्तुत छु ।”  

सोमदत्तले भन्यो,- “सर्वप्रथम कामनाशून्य हृदयले शुद्ध कर्तव्य भावमा स्थिर रहेर पुत्रेष्टि अनुष्ठान गर्नुपर्छ हामीले । मूल तत्त्व हो वासना-कामनाको परित्याग ।”  

“पतिदेव ! काम तथा वासनाबाट म बिलकुल शून्य छु ।”  

“भार्या ब्राहमणी ! मलाई यसको ज्ञान छ। अब विधिपूर्वक गरिने यज्ञ तथा हविष्यका लागि आवश्यक धान तिमी स्वयं कुटेर ल्याक । तिमीले शुद्ध अखण्ड वस्त्र त धारण गरेकी नै छघौ, होइन ?”  

“छु आर्य !"  

केहीबेरपछि एक ढक्की चामल कुटेर पुलोमा कुटीको प्राङ्खणका बीच निर्मित यज्ञस्थलमा आइपुगी । सोमदत्तले मन्थन गरेर शमीको गर्भबाट उत्पन्त, अश्वत्थद्वारा अगिन प्रकट गरायो । यत्तपूर्वक प्रस्तुत समिधाका सुकेका काष्ठखण्डमा अगिन प्रज्वलित भयो । त्यसपछि पुलोमाले कुटेको स्थालीपाकको विधिद्वारा घृत संस्कार गरिएको चामलको चरु पकाएर त्यसको संस्कारसमेत सम्पन्न गरेपछि स्थालीपाकबाट अलिअलि अन्न लिँदै सोमदत्तले अगिनमा तीनपटक आहुति दियो, “अग्तये स्वाहा, अनुमते स्वाहा, देवाय सवित्रे सत्यप्रसवाय स्वाहा !” त्यसै गरी पुलोमाले पनि चरुको होम गरी ।  

तदनन्तर धेरैबेरसम्म गृहसूत्रको विधिअनुसार यज्ञकार्य चलिरह्यो । प्रायः मध्याह्नमा अन्तिम स्विष्टकृत्‌ होम गरेर उनीहरू आसनबाट उठे । अगिनको प्रखर राप र सूर्यको आतपले दुवै दम्पतीको अनुहार रातो भएको थियो । अगिनले ग्रहण गरेर भस्म भएको चरुको एक सानो खण्डलाई सोमदत्तले एउटा सानो छेस्काले झिक्यो र सुइरोको टुप्पोमा शेष रहेको घिउले खरानीलाई भिजाएर पहिले आफ्नो मस्तकमा त्यसको प्रसादरूप तिलक लगायो, अनि पुलोमालाई पनि लगाइदियो ।  

सोमदत्तले भन्यो,- "“पुलोमा ! आज हामीले चरुको यो अवशेषलाई पात्रमा भिकेर भोजन गर्नुपर्छ ।"  

तदनुसार त्यो स्थालीपाक चरुको भोजन गरेर उच्छिष्ट भाग उसले आफ्नी पत्नीलाई ग्रहण गर्न दियो । तत्पश्चात्‌ हातगोडा धोएर आचमनद्वारा आफूलाई शुद्ध पारी पवित्र जलले 'उत्तिष्ठत' मन्त्र जाप गर्दै तीनपटक पुलोमाको अभिषेक गस्यो । यस प्रकार त्यस दिन शास्त्रोक्त नियमानुसार यज्ञकार्यको अनुष्ठानका सम्पूर्ण विधि सम्पन्न हुँदा नहुँदै तृतीय प्रहर भइसकेको थियो । त्यस बेलासम्म पतिपत्नी दुवै अत्यन्त क्लान्त र शिथिल भइसकेका थिए । दिनान्तको सन्ध्याकार्य सम्पन्त गर्ने समय ततक्षण नै आइहाल्यो । सदाको जस्तो उनीहरूले कोशीतटमा सन्ध्यादि पूजाआजा समाप्त गरे ।   

गाईको दूधमा बिहान कुटेको चामलको खीर पकाएर त्यसमा गाईकै घिउ मिसाएर पुलोमाले रात्रीभोजन प्रस्तुत गरी ।  

सोमदत्तले खीरको भोजन गर्दै भन्यो,- “जुन पुरुष विमल वर्ण, वेदाध्ययी तथा पूर्ण आयुवान्‌ पुत्रको कामना गर्छ त्यसले यस्तै पाकविधिद्वारा प्रस्तुत पायसको भोजन गर्नुपर्छ ।"  पुलोमाले थाकेको स्वरमा भनी,- “स्मृति र धर्मग्रन्थमा निर्दिष्ट विधिअनुसार मैले यो क्षीरोदनम्‌ प्रस्तुत गरेकी छु, 'पुत्रो मे शुक्लो जायेत वेदमनुबूवीत सर्वमायुरियादिति' भन्ते वचन छ उपनिषद्मा, देव !”  

“हो, ब्राह्मणी !"  

सन्ध्याभोजनपछि दीपशिखाको प्रकाशमा उनीहरूले नियमानुसार केहीबेरसम्म घर्मग्रन्थको पाठ गरे । शयनकाल उपस्थित भएपछि पुलोमा उठी । सोमदत्तले भन्यो,- “पुत्रप्राप्तिका लागि आज तिमीले मेरै कक्षमा आउनुपर्छ ।”  

पुलोमाले क्लान्त स्वरमा भनी,- “तथास्तु !”  

आफ्नो कोठामा जान सागेकी पुलोमालाई सोमदत्तले पनि क्लान्त स्वरमा आज्ञा दिँदै भन्यो,- “पुलोमा ! तिम्रो कुशको शयन-आसन पनि यही कक्षमा ल्याक; र हेर ब्राहमणी ! शुद्धिका लागि मृत्तिकापात्रमा अलिकति गोबर र गोमूत्र पनि ल्याए । स्नान गर्न ताग्रघटहरूमा नदीको जल त प्रस्तुत नै छ, होइन ब्राह्मणी ?”  

“हो, देव !”  

दिनभरिको अनुष्ठानबाट क्लान्त भएको शरीरलाई सोमदत्तले कशको गुन्द्रीमा विश्रामका लागि त्यसै राखिदियो । आफ्नो सुत्ने आसन र गहुँत-गोबर इत्यादि सबै आवश्यक सामग्री लिँदै एकछिनमा पुलोमा पतिको कोठामा उपस्थित भई । सोमदत्त थाकेर पल्टेको थियो। उसले शयन-आसन ओछ्ययाउँदै भनी,- “आजको विशेष अनुष्ठानले शरीर किञ्चित्‌ क्लान्त छ ।”  

अत्यन्त शिथिल अनुभव गरेको सोमदत्तले पल्टेकै अवस्थामा भन्यो,- “अब दीप बाहिर राखिदेरु ।"  

एकछिनपछि सोमदत्त बिस्तारै गुन्द्रीमा उठेर बस्यो। उसले भन्यो,- “अब आजको अनुष्ठानलाई पुरुषले पढ्नुपर्ने मन्त्र बाँकी छ। व्राह्मणी ! पुत्रप्राप्तिका हेतु सम्पन्न हुने शारीरिक समागममा शरीरतत्व रहँदैन, तिमीले यो बुझेकी नै छ्यौ । शरीरतत्त्वको बोध भएर शारीरिक सुखको अनुभव हुन थाल्यो भने समागमको कर्तव्यहेतु लोप भएर जान्छ, धर्म विलीन हुन्छ र धर्म विल्लीयमानको त्यो स्थितिमा रहन्छ केवल पाशविक वृत्ति मात्र ।"  

पुलोमा अत्यन्त थाकेको अनुभव गरिरहेकी थी । उसले मसिनो स्वरमा भनी,- “मलाई यसको ज्ञान छ पतिदेव !”   

सोमदद्तले थाकेकै स्वरमा भन्यो,- “तिम्रो उपस्थेन्द्रिय वेद हो, र त्यसको मध्यभाग प्रोज्ज्वलित अगिन । यौनसमागम त केवल धार्मिक अनुष्ठान हो, वाजपेय यज्ञ- वेदिरुपस्थी समिद्धो मध्यत: ।”  

पुलोमाले भनी,- “हो, भर्तादेव !"  

सोमदत्त मन्त्र पाठ गर्न थाल्यो,- “अमो६हमस्मि सा त्वं सा त्वमस्यमो$हं सामाहमस्मि क्रक्‌ त्वं द्यौरहं पृथ्वी” .... म प्राण हुँ; तिमी वाणी; तिमी वाणी हौ; म प्राण; म साम हुँ; तिमी त्रक, म आकाश हुँ; तिमी पृथ्वी ....  

पुलोमा यति थकित थी कि उसले मन्त्रपाठपट्टि ध्यान केन्द्रित गर्न सकिन । बरु मन्त्रपाठले उसलाई तन्द्राको अनुभव भएजस्तो लाग्यो । एकछिन क उँघेजस्ती भई । उसलाई तन्द्रैमा मसिनो स्वर सुनेको जस्तो लाग्यो,- “देवी ! ल आङ, सहभावमा सहरेतस्‌ धारण गरौं ।"  

मन्त्रोच्चारणद्वारा विधिपूर्वक पत्नीको आलिङ्गन गरेर सोमदत्तले अर्को मन्त्रको जाप गन्यो,- “विजिहिथां द्यावा पृथ्वी ......।" पुलोमाको मुखमा मुख जोरेर उसले 'विष्णुर्योनि कल्पयतु' को मन्त्र पढ्न लाग्यो । अनि उसले पुलोमाको शरीरका उपर आफ्नो शरीर सुताउँदै भन्यो,- "किरिणरूपी कमलहरूका माला धारण गरी अश्विनीकुमार ममा अभिन्न रूपबाट स्थित होङन्‌ र तिमीमा गर्भको आधान गरून्‌ ।”  

शरीरसमागमको विधि सम्पन्न गर्दा पतिपत्नी दुवैले अत्यन्त क्लान्त भएको अनुभव गरे । पतिले भन्यो,- “पुलोमा ! आजको पुत्रेष्टि अनुष्ठान कार्य सम्पन्न भयो । तिम्रो शरीरले भोगबोध त गरेन ? वासनासक्त त भइनौ तिमी ?”  

थाकेको शरीरलाई हातले टेकेर उठाउँदै पुलोमाले क्षीण स्वरमा भनी,- “भएन आर्यपुत्र !”  

सोमदत्तलले भन्यो,- “हुनुपर्ने नै त्यही हो, ब्राह्मणी ! अब तिमी आफ्नो कुटीमा जाङ र स्तनानादिले शुचि भएर शय्या ग्रहण गर ।"  

सधैंको जस्तो भोलिपल्ट बिहानै उठ्दा पुलोमाले विरक्ति र थकानको अतिरिक्त अरू केही परिवर्तन आफूमा पाईन । सोमदत्तलाई पनि यस्तै भयो । पितृक्रणबाट मुक्त हुने प्रयत्न गर्दा उनीहरूलाई एउटा गहन उत्तरदायित्व आफ्नो काँधबाट झिकिएको जस्तो अनुभव भयो । त्यसको सन्तोष थियो उनीहरूलाई । अब परमार्थीचन्तनमा उनीहरू निर्बाध रूपले लगनशील हुन सक्ने भए । भोलिपल्टदेखि नै उनीहरूको दैनिक जीवन सदाको जस्तो सब्चालित हुन लाग्यो ।  

एक महिनापछि पुलोमाले फेरि क्रतुकालमा प्रविष्ट भएको सूचना सोमदत्तलाई दिई । क फेरि गोशालापछाडिको वनमा तीन दिनका लागि गुप्तवासमा गई ।  

नलिपेको कुटीको प्राङ्गणमा उभिएर चिन्तित हुँदै सोमदत्तले भन्यो,- "ब्राहमणी !”  

अत्यन्त खिन्न थियो क । उसले भन्यो,- “पितृत््रण चुकाउन अझ बाँकी रहेछ ।”  

पुलोमा पनि विरक्त भई ।   

यसरी नै पुलोमा आफो पुत्रेष्टि अनुष्ठानको निष्फलताको सूचना सोमददत्तलाई दिन लागी । दुवै जना भविष्यका प्रति आशङ्कित भएर चिन्तित हुन लागे । सोमदत्तले सोच्यो,- 'हाम्रा अनुष्ठानेविधिहरूमा त केही भूल भएन ?'  

उसले सोध्यो,- “त्रतुकालमा तिमी काँशको पात्रमा त भोजन गर्दिनौ ?”  

यस्तो प्रश्नको आक्षेप लक्ष्य गरेर पुलोमाले किञ्चित्‌ तीव्र वाणीमा उत्तर दिई,- “यो आश्रममा काँश्यपात्र नै कहाँ छ र ? अनि कसरी त्यो त्रुटि मबाट सम्भव हुन सक्थ्यो ?”  

अनि व्यग्र भएर सोमदत्तले सोध्यो,- “त्यसो भए के भयो त ; त्रुटि त निश्चय नै भएको छ कतै कसैबाट । गौमाता कपिलालाई त तिमीले छुने गरेको छैन अशुचिकालमा ?”  

यस आक्षेपको पनि पुलोमाले दृढ भएर प्रतिवाद गरी,- “के मलाई यो साधारण धर्मज्ञात पनि छैन र देव ?"  

जतिजति रजोदर्शनकाल निकट हुँदै जान्थ्यो उतिउति पुलोमा उद्विग्न हुँदै जान्थी । सोमदत्त पनि बारम्बार निराशाको कल्पनाले व्यग्र हुन्थ्यो । जतिजति शरीरसमागमको उद्देश्य विफल भएको देख्थे उतिउति उनीहरू यञ्ञादि धार्मिक कार्यमा वृद्धि गर्थे । उनीहरूले दैनिक अनुष्ठानहरूको समय पनि बढाउँदै लगे । पूजाआजा, जापताप र ध्यान- आराधनाको अवधि पनि शनै:शनै: लम्नबिँदै गयो । क्रतुदर्शनको चौथो दिन त अनुष्ठानका अनेकानेक विधिको पालन गर्दागर्दै उनीहरूलाई एकक्षणका निम्ति पनि अवकाश मिल्न नसक्ने भयो । तर, तैपनि प्रतिमास सबै उपाय विफल भएको प्रमाण पुलोमा दिइरहन्थी ।  

दुःखी भएर सोमदत्त मनमनै भन्थ्यो,- 'पुलोमालाई कुनै दैवीश्राप ?'  

पुलोमा पनि शरीर र मनले थकित भएर सोच्न लाग्थी,- 'ब्राह्मणलाई पूर्वजन्मको कुनै दोषले पुत्रप्राप्ति लेखेको छैन क्यार !' क  

उनीहरूको दिन एकनाससँग बितिरहेको थियो- पूजापाठ, यमनियम, ध्यान- निदिध्यासन, प्राणायाम आदि यौगिक क्रिया तथा विभिन्न यज्ञादि वैदिक अनुष्ठानहरूमा । दुवै निस्पृह प्राणी थिए । पुत्रकामनाले स्थापित हुन गएको सम्बन्ध फलदायी नभएकोले उनीहरू मनमनै चिन्तित हुन थाले । उनीहरूको आपसी सम्बन्धमा एक प्रकारको चिढचिढापन र मनोमालिन्यता देखापर्न लागेको थियो । हुन त उनीहरूलाई पहिले पनि एक-अर्काको विशेष प्रयोजन नभएजस्तो थियो । वैवाहिक उद्देश्य विफल हुँदै गएको अनुभव गरेर उनीहरूको आश्रम-जीवनमा कदुता उत्पन्न हुन थाल्यो । पुलोमा पहिलेकी जस्ती निमुखा भएर बस्तिनधी । अब क प्रत्युत्तत नदिएर पतिको आज्ञालाई अन्धविश्वासमा शिरोधार्य गर्दिनथी । सोमदत्तले पनि आफ्नो अनन्त ज्ञानको बोधमा पत्नीका साना त्रुटिहरूका प्रति क्षमाभाव राख्न छाड्यो । धर्मग्रन्थ तथा आध्यात्मिक विषयहरूलाई लिएर उनीहरूको वार्तालाप कहिले-कहिले शास्त्रार्थमा परिणत हुन्थ्यो । दुवै आफ्नो पाण्डित्यको ढिपी लिन्थे ।   

एक दिन 'पूर्णात्‌ पूर्णमुदच्यते' लाई लिएर: उनीहरूमा घोर शास्त्रार्थ भयो । वादविवादलाई पतिको अधिकारले दुङ्ग्याउँदै सोमदत्तले भन्यो,- “पुलोमा ब्राह्मणी ! भो अब तिमी सुत्न जाङ, रात धेरै गइसक्यो ।"  

पुलोमा जुरुक्क उठी । उसलाई सम्बोधन गर्दै सोमदत्तले फेरि भन्यो,- “तिमीलाई थाहै छ, कुनै-कुनै शास्त्रमा नारीलाई धर्मग्रन्थको अध्ययन वर्जित गरेको छ । पहिलेका व्रषिमुनिहरूले बुझेरै विधिविधान रचेका रहेछन्‌ ।”  

कोठाबाहिर निस्कन लागेकी पुलोमा थामिई । उसलाई एक पलका लागि त पतिको कथनको भरपूर उत्तर दिउँजस्तो लाग्यो । उसले भन्नै आँटेकी थी 'वेदका धेरै व्राचाहरूका रचयिता स्त्री नै थिए ।' तर क्रोधलाई बलपूर्वक नियन्त्रणमा राखेर केही नबोली क बाहिर निस्की । तर, तैपनि नित्यको नियमानुसार पतिको गोडा ढोगेर आफ्नो आसनी लिँदै जाने कुरा भने उसले बिर्सिन ।  

अर्को दिन अकारण फेरि उनीहरूमा वादविवाद चर्क्यो,- 'आत्महन्ता' शब्दको आध्यात्मिक अर्थलाई लिएर। सोमदत्तले केही उच्च स्वरमा भन्यो,- “ईशावास्योपनिषद्मा जुन तमस्‌ले आवृत असूर्य तथा अन्धलोकमा 'आत्महन्ता' पुग्छ भनी भनेको छ के त्यो पनि आफ्नो शरीरको हत्या गर्नेलाई नै भनेको हो त ?”  

पुलोमाले पनि आफ्नो स्थिति नबदलिएर केही उच्च स्वरमै उत्तर दिई,- "हो, 'आत्महन्ता' पदलाई शरीरहन्ताको अर्थमा जान्नुपर्छ । मर्त्यधर्मा शरीरलाई 'हत' गर्न अर्थात्‌ मार्न सकिन्छ । आत्मा अविनाशी भएकोले त्यो मर्त्य छैन ।"  

सोमदत्तले आफ तर्क प्रस्तुत गर्दै भन्यो,- "ब्राहमणी ! यहाँ 'हन्त' भन्ने शब्द मार्नेको समार्थक प्रतिशब्द होइन, यो तुल्यार्थक हो; 'यथा' अर्थात्‌ 'जस्तै' को अर्थमा प्रयोग भएको हो । आत्मालाई नबुझेर जसले त्यसको उचित सेवन गर्दैन त्यसले आत्मालाई मारेतुल्य गर्छ ।” -  

पुलोमालाई सोमदत्तको तर्क काट्ने प्रतितर्क हत्तपत्त आएन । तर एकछिन पनि निरुत्तर भएर बसिरहनुपर्दा उसलाई अकारण नै क्रोध उम्लियो । सोमदत्तले तत्काल आफ्नो विजयको क्षणमा सन्ध्याकालीन धार्मिक वार्तालाई समाप्त गर्दै भन्यो,- “ल जार, सुत्न ।”  

पुलोमा मानौं त्यही क्षणको प्रतीक्षामा थी । पतिलाई छिटै ढोगेर क आफ्नो कोठामा आई, र ईशावास्योपनिषत्‌ पल्टाएर पढ्न थाली । आज उसलाई कुण्ठित भएको बोध भयो । पाठमा पनि उसले ध्यान लगाउन सकिन ।  

दिन त येनकेन बिति नै रहेका थिए एकएक गरेर । आश्रमका दैनिक कार्यहरू साधारण किसिमबाट सम्पादित हुँदै थिए । बाहिरबाट उनीहरूको जीवनचक्रमा कुनै परिवर्तन आएको थिएन । तर मानसिक चिन्तामा एक्ला-एक्लै पिल्सिएर सोमदत्त र पुलोमाको नैतिक जीवननिर्वाह भइरहेको थियो ।  

कहिलेकाहीं अत्यन्त विरक्तिका साथ सोमदत्त भन्थ्यो,- “यदि पितामाताको आज्ञा र धर्मशास्त्रको आदेशको बाध्यता नभएको भए म उहिल्यै संन्यासी भइसक्ने थिएँ ।”   

पुलोमा पनि भन्थी,- “म पनि धर्मोपदेशको बाध्यताले यो वैवाहिक जीवनमा अडिरहेकी छु नत्र उहिल्यै तापसी भएर वनभित्र पसिसक्थें । प्रतिमासको पुत्रेष्टिको कठोर अनुष्ठान असह्य हुँदै आएको छ; कर्तव्यभावनाले मात्र म आफ्नो शरीरलाई यो घोर यातना प्रतिमास अर्पिन्छु ।”  

सोमदत्त केही बोल्दैनथ्यो ।  

एक दिन यस्तै शुष्क कुरा भएपछि राति सधैंको जस्तो भोजनोपरान्त पाठ्यपुस्तक र आफ्नो आसनी लिएर पुलोमा सोमदत्तको कोठामा पुग्दा उसले भन्यो,- “पुलोमा ब्राहमणी: ! तिमी र ममा विचार-भेद भएकोले ग्रन्थ पाठ गर्दा हामीहरूले लगाएको अर्थमा पनि भेद हुन लागेको छ । तसर्थ सहपाठको तात्पर्य रहेन अब । हामी आफ्नो- आफ्नो कक्षमा नै स्वाध्याय गरौं ।”  

पुलोमा बस्त पनि पाएकी थिइन, हातको पुस्तक र आसनी बोकेको बोकै क फनक्क फर्केर गई । उसले मनमनै भनी,- “म पनि यही चाहन्थेँ ।' आफ्नो कोठामा आएर एउटा ग्रन्थ उघारेर पढ्न बसी । पुस्तकका उपर उसका आँखा घोरिरहन्थे, तर ध्यान एकत्रित गर्न भने अचेल क सक्दिनथी ।  

_ बिस्तार-बिस्तार, एउटै आश्रमका वासी भएर पनि र धेरै दैनिक कार्य साथसाथै गर्ने गरे तापनि उनीहरू आपसमा टाढा हुँदै गए । कहिले त उनीहरूमा धेरै दिनसम्म एक शब्दको पनि आदान-प्रदान हुन्नथ्यो ।  

यस प्रकार धेरै दिन बित्यो । अन्तमा एक दिन, मानो नियमपूर्वक सदाको जस्तो पुलोमा रजस्वला भएर पर सरी । आउने चौधो दिनको अनुष्ठानकी पुनरावृत्तिको कल्पनाले उसको हृदय काँप्यो । उसलाई लाग्यो, यसपालि त्यो दिनको अनुष्ठानका लागि क आफूलाई कदापि प्रस्तुत पार्न सक्दिन । क एकदम असमर्थ भएकी थी- त्यो दिन पत्नीको रूपमा आविर्भाव हुन । पत्नीको त्यो आफ्नो रूपको कल्पनाले उसको आत्मा र शरीर चाउरिएको जस्तो भयो । घुणाले शरीरका यावत्‌ फोहोरा खुम्चिए । 'त्योभन्दा त हे भगवान्‌ ! बरु मृत्यु नै वाञ्छनीय छ ।' घोर वितृष्णाले उसलाई वाकवाकी लाग्यो । उसको शरीर कठचाङ्ग्रयो । सोमदत्तलाई पनि यो तात्पर्यहीन परिश्रमका लागि आफू बिलकुलै तयार नभएजस्तो लाग्यो । शरीरले हठात्‌ सारा शक्ति शून्य भएको अनुभव गप्यो । उसका नसा खुम्चिए, शरीर चाउरी पप्यो । पुलोमा पर सरेर बसेको तीन दिनसम्म क घोरिएर बसिरह्यो । 'के गर्ने ? त्रुटि के भयो ?' कहीं पनि कुनै त्रुटिभएको छैन भन्ने उसलाई निश्चय थियो- 'धार्मिक अनुष्ठानका कुनै नियममा सानो लेशमात्र पनि त्रुटि भएको छैन । यदि पूर्वजन्मको पापको फलस्वरूप यसले यो दण्ड भोग्नुपरेको हो भने अब सोमदत्त गर्न नै के सक्थ्यो र ? त्यसो भए, हे भगवान्‌ ! चाँडै मृत्युदान दिएर पापमोचन गर ।' उता गोशालाको पछाडि एउटा पर्णकुटीमा पर सरेर बसेकी पुलोमा नाना प्रकारका दुश्चिन्ताले घोरिएर बसिरहन्थी । एकान्तमा आश्रमका सानातिना दैनिक कार्य  गर्दागर्दै व्यतीत भएजस्तो यो तीन दिनको गुप्तवास थिएन । कार्यहीनताले घोरिँदै बसिरहनुपर्दा उसका मनमा अनेक प्रकारका कुरा खेल्न लाग्थे । आफ्नो बालिकाकालको स्मृति हुन्थ्यो, मातापिताद्वारा कठोर जीवनमा प्रविष्ट गराइएको कुरा सम्झन्थी । र अनि क गाउँका कुरा सोच्न लाग्दथी जहाँका भिल्लकेटाकेटीहरूसँग जोगिएर माताको सजग दृष्टिमुनि हुकिँदै गएकी थी । एउटा भिल्लबालक कसँग घनिष्ट हुँदै आएको आमाले थाहा पाएर किञ्चित्‌ अधिकारको स्वरमा भनेकी धी,- 'पुलोमा ! अबदेखि घरबाट बाहिर कहिल्यै नजाने गरेस्‌ ।'  

यस्ता नाना प्रकारका कुरा खेलिरहन्थे पुलोमाको मस्तिष्कमा । तर बीचबीचमा उसलाई चौथो दिनको सम्झनाले घबराहट पनि हुने गर्थ्यो । 'भगवन्‌ ! एकपटक माता बनाङ, एउटा सन्तान देङ । तर मलाई चौथो दिनको उत्पीडनबाट रक्षा गर ! रक्षा गर !'  

सोमदत्त चिन्तित अवस्थामा एकनाससँग घोरिएर बस्दाबस्दा त्यस्तो चरम अवस्थामा पुगेको थियो, जब पुत्रप्राप्तिको असफलताले उसमा यस प्रकारको मानसिक एकाग्रताको रूप धारण गरिसकेको थियो, जुन एकाग्रतामा भावनाको विकार थिएन, यद्यपि बौद्धिक तन्मयता भने अवश्य नै प्रशस्त थियो । मस्तिष्कको एकाग्रताले स्वयं आफ्नो अस्तित्व बनाउँछ, त्यस्तो व्यक्तिको हृदयान्तरमा, जो यसको शिकार हुन पुग्दछ । सोमदत्तलाई अरू कुनै कुराको ध्यान रहेन, किनभने पुत्रप्राप्तिको मानसिक एकाग्रताले उसको समग्र व्यक्तित्वलाई आक्रान्त पारिसकेको थियो-- समस्त विचार गर्ने क्षमतालाई लदठ पार्ने बिन्दुमा केन्द्रित गरेर । जतिजति क असफलता प्राप्त गर्थ्यो, जतिजति पुत्रप्राप्तिको लक्ष्य टाढाटाढा हुँदै गएको उसलाई अनुभव हुन्थ्यो, उतिउति एकाग्रताको मानसिक सियो तिखारिँदै जान्थ्यो । क सोच्ध्यो,- 'के भयो यो ?'  

त्यही असफलताजनित तीव्रतम एकाग्रताको तोडमा उसले एक दिन सोच्यो,- “यो स्थल मध्यकिरातदेश हो । सम्भव छ, कुनै अदृश्य तत्त्व हामीलाई बाधा पुप्याइरहेको छ । आर्यहरूका समस्त देवीदेवता र उनीहरूका शास्त्रमा उल्लिखित कर्मकाण्ड, वैदिक ग्रन्थमा निर्देशित तपयज्ञादि हामीहरूद्वारा विधिवत्‌ सम्पन्न भएर पनि किन कार्यसिद्धि भएन ?' यद्यपि सोमदत्तलाई निश्चय थियो कि निष्प्रयोजनीय नै भए तापनि अब केवल धैर्य नछाडेर पुत्रेष्टिअनुष्ठान पुनः पुनः गरिरहनुबाहेक अरू गर्नुपर्ने कुरा कुनै शेष छैन । तर त्यो अनुष्ठानको सम्झनासम्मले पनि उसको मन वितृष्णाले भरिन्थ्यो। यो वितृष्णाबाट मुक्ति पाइन्छ कि भन्ने क्षीण आशा गर्दै उसले किरातहरूको द्यौतालाई पनि सन्तुष्ट पारेर एकपटक हेर्न उचित सम्भ्यो। जब आफूलाई पुत्रेष्टिअनुष्ठान कार्यको मासिक यातनाबाट समेत थकित, उत्साहहीन र असमर्थ भएको पायो अनि मात्र किरातदेवको तुष्टिको इच्छा उसमा जाग्रत्‌ भयो ।  

र चौथो दिन ग्राह्ममुहूर्तभन्दा पहिले नै उठेर क कोशीतटमा पुग्यो । चिन्ताले क रातभरि सुत्न सकेको थिएन । कोशीमा स्नानादि कार्य सम्पन्त गरेपछि पद्मासनमा बसेर ध्यान गर्न थाल्यो । त्यस बेला हठात्‌ उसलाई सुम्निमाको बिजुवाबाको सम्झना भयो ।   

उसलाई थाहा थियो, बिजुवा किरातीहरूको धर्मगुरु हो- धामी, जसले उनीहरूका सबै देवीदेवतालाई साधेको छ । चारैतिरबाट निराश भएर डुब्न लागेको मानिसले तृणको सहारा प्राप्त गरेजस्तै उसले पनि समाउने कुरा पाएँ भन्ने सम्झी बिजुवाको घरतिर आफ्नो पग निर्देशित गस्यो ।  

किरातीको गाउँमा बिजुवाको घर कहाँ छ, उसलाई ज्ञान थिएन। क केवल यतिले मात्र अवगत थियो कि उत्तरतिरको त्यो श्रृङ्बमाथि, हरियो वनको मध्यमा, जहाँबाट यदाकदा धूवाँ निस्केको देखिन्थ्यो, त्यहीँनजिक किरातीगाउँ छ ।  

त्यस दिन अत्यन्त आलस्यका साथ पुलोमा उठी । उसलाई शुद्ध हुनु थियो । लेश मात्रसम्म जाँगर नभए तापनि उठ्न बाध्य थी क । उठ्नासाथ उसको मस्तिष्कमा अचानक आफ्नो गाउँको त्यो भिल्ल साथीको सम्झना भयो जो पुलोमाको घरपछाडि आएर धीमा स्वरले बोलाउँथ्यो,- 'पुलोमा ! ए पुलोमा !' पुलोमाकी माताले उसलाई हकारेर पठाइदिएकी थी,- 'भिल्ल भएर ब्राह्मणबालिकासँग खेल्ने त्यत्रो दुस्साहस तेरो ? भाग्‌ यहाँबाट !'  

पुलोमा स्नानार्थ कौशिकीतटमा आई ।  

सोमदत्तको कश शरीर अत्यन्त क्लान्त भएर बालकसूर्यको प्रथम ।किरणका साथै किरातगाउँको निकट पुग्यो । नितान्त थकित भएकोले आफूले टेक्दै हिँडेको लट्ठी एकतर्फ अडघाई क एउटा ढुङ्गामाथि बस्यो । बाटोको बायाँ बसेको थियो किरातगाउँ, र गाउँ शान्त थियो । बाटोको दायाँ थियो एउटा सानो जलप्रपात जसको धारा एउटा चिल्लो प्रस्तरखण्डका उपर अनवरत झरिरहेको थियो । त्यो प्रपात सघन वृक्षको शीतल छायामुनि स्थित थियो र जलप्रपातले त्यो स्थानलाई चिसो पारिराखेको थियो । एक त सोमदत्तको अत्यन्त थाकेको कृश शरीर, त्यसमा झन्‌ त्यहाँसम्म घाउनको उद्देश्य उसलाई हठात्‌ लज्जाको बोध भयो। क हलचल नगरी धेरैबेरसम्म ढुङ्गामाथि बसिरह्यो किङ्कर्तव्यविमूढ भएर । त्यहाँ बस्दाबस्दै उसले देख्यो, सूर्य तरुशिखरहरू छिचोल्दै आकाशमाथि आइसकेको छ । त्यही समय उ देख्दछ एउटी नग्न तरुणीलाई जो गाउँको बाटो भर्दैछै तल धारामा पानी भर्न आइरहेकी । सोमदत्त हतपताएर उठ्यो । टाढाबाट उसलाई लाग्यो त्यो तरुणी सुम्निमा हो। तर उसको काखको सानो बालकलाई देखेर उसले सम्भयो, होइन रहेछ; शायद सबै किरातस्त्रीहरूको शरीर एकनासकै हुन्छ ।  

सुम्निमालाई सम्भिँदा सोमदत्तलाई झन्‌ ठूलो लज्जाको बोध भयो । युवतीले धारामा गाग्री थापी र त्यहीँको एक शिलाखण्डमा बसेर शिशुलाई स्तनपान गराउन तल्लीत भई । एकछिनपछि सोमदत्तलाई अनुभव भयो, क एउटी अपरिचिता नग्ना युवतीले शिशुलाई स्तन दिइरहेको हेरिरहेको छ । हतपताएर उठ्दै उसले आफ्नो दृष्टि यथासाध्य जलप्रपातबाट विपरीत दिशातिर पाप्यो, अनि युवतीलाई सोध्यो,- “बिजुवाको घर कहाँ हो, किरातबाले ?"   

युवतीले आफ्नो झुकेको शिर उठाएर सोमदत्तलाई पुलुक्क हेरी । उसको बायाँ हातले स्तनलाई किञ्चित्‌ उचालेर टेवा दिइरहेको थियो । उसले सोधी,- “तिमी को हौ, ब्राहमण ?”  

सोमदत्तले युवतीलाई नहेरेरै उत्तर दियो,- “मलाई बिजुवासँग प्रयोजन छ ।"  

युवतीले भनी,- “उ: त्यो माथि देब्रेतिरको घर हो । त्यहाँ गएर बोलाक ।”  

यति भनेर शिर निहुराउँदै क फेरि शिशुले दूध खाइरहेको हेर्न लागी ।  

सोमदत्त बिस्तारै उठ्यो । आफ्नो लद्ठी टिपेर क गाउँतिर प्रस्थान गस्यो ।  

युवतीले बताएको घरको द्वारमा पुगेपछि सोमदत्तले कराएर बोलायो,- "“बिजुवा !"  

तल धाराबाट युवतीले पनि पुकारी,- "बिजुवाबा ! को एउटा ब्राहमण आएको छ ।”  

सँघारमा बाँधेको भोटेकुकुर चञ्चल भएर भ्‌ुक्न थाल्यो । बिजुवा निस्क्यो, यताउति हेरेर सोध्यो,- "कसले खोज्यो मलाई ?”  

सोमदत्तले भन्यो,-“मैले बिजुवा !”  

“तिमी को हौ ?) किन-आयौ ?”  

सोमदत्तले आफ्नो परिचय र प्रयोजन बताएपछि बिजुवाले भन्यो,- “सोमदत्त ब्राह्मण ! तिमीलाई छोरी सुम्तिमाले धेरै दिनसम्म सम्भिरही । अहिले त उसको बिहे भइसक्यो । ६ महिनाकी छोरी पनि छ ।” :  

अनि उसले कराएर बोलायो,- "सुम्निमा ! हेर्‌, तेरा सोमदत्त आएका छन्‌ ।”  

अनि फेरि सोमदत्ततिर फर्केर उसले भन्यो,- “के गति भएको तिम्रो ! कति दुब्लाएका, कस्ता बूढा देखिएका तिमी !” -  

शिर निहुराएर सोमदत्त उभिरह्यो, उसले केही उत्तर दिएन । बिजुवाले आफ्नो व्यावसायिक अधिकारको स्वरमा सोध्यो, एउटा वैद्यले रोगीलाई सोधेजस्तो,- “तिमी छोरो किन चाहन्छौँ ?”  

सोमदत्तले भन्यो,- “धर्मनिर्वाहका लागि सन्तान भएन भने पितृहरूको उद्धार हुँदैन । सन्तानविना मनुष्यलोकमा आर्जन गरेको धर्म सबै निष्फल हुन्छ, यस्तो हाम्रो शास्त्रको आदेश छ ।”  

बिजुवाले फेरि सोध्यो- “त्योबाहेक नि ?"  

“त्यसका अतिरिक्त हाम्रा निम्ति पुत्रप्राप्तिको अरू कुनै हेतु छैन ।”  

“तिमीलाई शरीरले भोग गर्दैछ भन्ने के कहिले पनि लागेन स्त्रीसमागममा ?”  

“किञ्चित्‌ पनि लागेन ।”  

“त्यसो भए के धर्मकै निम्ति मात्र छोरो होस्‌ भन्ने चाहन्छौ तिमी ? शरीरसुखका लागि हुँदै होइन त ?”  

सोमदत्तले दृढतापूर्वक उत्तर दियो,- “होइन । भोग र कर्तव्यमा हामीले भोगकामनालाई तपस्याद्वारा मृत बनाएका छौँ । केवल कर्तव्यको उद्देश्य मात्र छ हाम्रो जीवनमा ।"   

बिजुवाले बडो गम्भीरताका साथ भन्यो,- "ब्राह्मण ! तिग्रो मनुवा रिसाएको छ, किनभने तिमीले त्यसलाई तपस्याद्वारा मार्न खोज्यौ । मनुवादहमा तिमीले नुहाउनुपर्छ ।"  

सोमदत्त नबोलेर उभिरह्यो । एकछिन थामिएर बिजुवाले फेरि सम्झाएजस्तो गरी भन्यो,- “हाम्रो शरीर यन्त्र होइन, माध्यम होइन, साधन पनि होइन । त्यो आफैँ साध्य हो, लक्ष्य हो, त्यसको हेलाँ गर्न सक्दैनौ तिमी । मानिसको रस, भोगभावना र सुखको इच्छाबाट शरीर शून्य भएपछि त्यो ज्यान नभएजस्तै हुन्छ; त्यसले सन्तान जन्माउन सक्दैन । त्यो ज्यान नभएको अररो हतियार मात्र होइन । सन्तान सम्भोगको परिणाम र प्रमाण हो, बुभ्यौ ब्राह्मण ?”  

तबसम्म सुम्निमा पनि छोरी बोकेर आइपुगी । एकछिन छक्क परेर सोमदत्त र सुम्निमाले हेराहेर गरे । सोमदत्तले अहिले पो थाहा पायो कि तल धारामा पानी भर्न आएकी युवती नै रहिछ सुम्निमा । यत्तिका वर्षमा पनि उसको शरीरमा कुनै परिवर्तन आएको थिएन; पहिलेकै जस्तो पूर्ण तारुण्यले टल्किएको काबञ्चनप्रभायुक्त शरीर । कोशीतटमा अन्तिम दिन देखेको रूप आज यतिका वर्षको अन्तरपछि प्रकट हुँदा पनि त्यसमा किञ्चित्‌ पनि वयःवृद्धिको लक्षण नदेखिएको । उसको स्मृतिमा सुम्निमासँग बितेका दिन झलझली नाच्न थाले । तर क निःशब्द भएर उभिरह्यो । सुम्निमाले शान्ति भङ्ग गर्दै .भनी,- “सोमषत्त !”  

उसले त्यति मात्र भन्न सकी । एकछिन कसैले केही बोलेन । दुवैले केहीबेर भन्ने कुरा नपाएर हेराहेर मात्र गरे । अनि स्नेहको स्वरमा सुम्निमाले बिस्तारै भनी,- “सोमदत्त ! कति दुब्लाएका तिमी; जीउ पनि कस्तो खङ्ग्रङ्ग ! कठै ! मैले त चिन्नै सकिनँ ।”  

उसले मायाको हातले सोमदत्तको काँध स्पर्श गरी । सोमदत्तको शरीरभरि खुम्चिएको छालाउपर एकाएक सूक्ष्म कम्पनको लहर चलमलायो, गाईबस्तुको आङ जुरुङ्ग भएजस्तै । स्तनपान गर्दागर्दै सुम्निमाको छातीमा उसकी सानी छोरी निदाइसकेकी थी ।  

बिजुवाले भन्यो,- "सुम्निमा ! सोमदत्त ब्राह्मणको मनुवा रिसाएको छ, उसले आफ्नो मनुवाको हेलाँ गन्यो भनेर । हो सोमदत्त ! मनुवालाई चोट पप्यो भने क ठुस्स पर्छ । बालकजस्तै त बेहोरा छ नि उसको । ल सुम्निमा ! अब यिनको मनुवालाई रिझाउनुपच्यो ।”  

निदाएकी बालिकालाई सुताउन सुम्निमा कोठामा गई । बिजुवाले फेरि भन्यो टाउको हल्लाएर, आफैँलाई सम्बोधन गरेजस्तो गरी,- "शरीर त हो नि मनुवा भनेको । शरीरलाई हेलाँ गर्न हुन्न सोमदत्त !”  

सोमदत्तलाई प्रतिवाद गर्ने तीव्र इच्छा भयो । उसको हृदयमा एउटा स्वर पनि निर्मित भयो, शरीर त खोस्टो मात्र हो ।  

तर बिहानभरिको ठाडो उकालो चढ्दा थाकेको शरीर सुम्निमाको दर्शनले अस्तव्यस्त हुन गएको मस्तिष्कले उसमा तर्क गर्ने आग्रह र शक्ति रहेको थिएन ।   

छोरीलाई स्‌ताएर सुम्निमा बाहिर आई । उसको मुखबाट बराबर निस्किरहन्थ्यो,- “कठैबरा ! के गति भएको सोमदत्त ! तिग्रो ।"  

त्यसपछि अचानक थामिँदै नधामिएर उसले प्रश्नमाथि प्रश्न गर्न लागी,- “तिम्रो अझै बिहे भएको छैन, सोमदत्त ? हेर्दिनन्‌ ब्राहमणीले तिमीलाई ? नत्र किन तिमी यस्तो हाड र छाला ?”  

फेरि सोमदत्तको पाखुरा समाएर व्यथित स्वरमा क भन्न लागी,- "कठै ! तिमीलाई आहार पनि त पुगेको छैन । तिमीलाई माया गरेर हेरचाह गरिदिनेसम्म पनि कोही भएन क्यार .....!”  

बिजुवाले भन्यो,- “छोरी ! यिनलाई अरू केही भएको छैन, यिनको शरीरले हठ गरेको छ, जिइ्दी समाएको छ । यिनको बानीबेहोरा देखेर शरीरले पनि अड्डी नलिएको छ। केही होइन सुम्निमा ! यिनको मनुवा यिनीसँग रिसाएको छ, ठुस्किएको छ। त्यसलाई रिझाउनुपन्यो, अरू कुनै बाटो छैन ।”  

सुम्निमाले भनी,- "बाबा ! जे-जे गर्नुपर्ने हो चाँडै गरिदिनोस्‌ । कठै ! यिनको यो दशा देखेर रुन मात्र सकिनँ म ।"  

बिजुवाले छोरीलाई सान्त्वना दिँदै भन्यो,- “यो काम तिमीले नै गर्नुपर्छ, छोरी ! आङ के-के गर्नुपर्ने हो, म सब कुरा बताइदिन्छु तिमीलाई । र ब्राह्मण ! तिमी एकछिन यहीं बसिराखे, है ?”  

सुम्निमाले भित्रबाट गुन्द्री ल्याएर पिंढीमा ओछयाइदिई, सोमदत्तको हातको लौरो आफूले लिँदै भनी,- “एकछिन यहीँ बिसाङ है सोमदत्त ?"  

सोमदत्तको लौरो पिंढीमा अडघाएर बाबुका साथ क कोठाभित्र पसी । कोठामा बिजुवाले छोरीलाई सानो स्वरले धेरैबेरसम्म कुन्नि के-के सम्झायो; सोमदत्तले कोठाभित्र बोलेको नबुझिने बोली मात्र सुन्यो, कुरा केही बुझेन । एकछिनपछि एउटा ठूलो झोला बोकेर सुम्निमा बाहिर निस्की । उसले भनी,- “ल, हिंड जाऔं ।"  

सोमदत्तले आश्चर्य मानेर सोध्यो,- “कहाँ ?"  

पिँढीमा उभिएको बिजुवाले भन्यो,- "जाङ ब्राह्मण ! सुम्निमासँग निर्धक्क भएर । तिम्रो ब्राह्मणघर्म नष्ट हुँदैन ।"  

सोमदत्त एकछिन अनिश्चित उभिरह्यो । सुम्निमाले आग्रह गरेर फेरि भनी,- “आङ न, सोमदत्त ! ढिलो तगर ।”  

कुन अनौठो क्रियाका लागि सुम्निमा उसलाई बारम्बार बोलाइरहेकी छ ? उसले केही बुभ्न सकेन । उसको मस्तिष्कमा एउटा ठूलो हलचल मात्र भइरह्यो र त्यहाँ सारा दृश्य अवास्तविक लाग्न थाल्यो उसलाई ।  

बिजुवा कोठाभित्र गयो । बाहिर अब सोमदत्त र सुम्निमा मात्र रहे । उम्भिरहेको सोमदत्तको हात समाएर सुम्निमा हिंड्न लागी । सोमदत्तको मन र शरीरले केही विरोध गरेन र बिस्तार-बिस्तार क पाइला चाल्दै थियो सुम्निमाको हातले आफ्नो हात समाउन दिएर ।   

सुम्निमाले भनी,- “तिमी किन यसरी सुकेको, सोम ?”  

सोमदत्त केही बोलेन । सुम्निमाले फेरि भनी,- “मैले तिमीलाई घेरै दिनसम्म सम्भिरहेँ ।”  

तैपनि सोमदत्तले केही उत्तर दिएन, क हिँडिरह्यो । तर मनमा उसले पनि सम्भयो कि धेरै कालसम्म सुम्निमालाई बिर्सिने प्रयत्नमा तपस्या गर्दै क देश-देशान्तर चाहार्दै हिँडेको थियो ।  

सुम्निमाको भन्ने कुरा कहिल्यै नदुङ्गिएनाजस्तो थियो । पहिलेकै चाञ्चल्य उसमा अझै विद्यमान थियो । उसले फेरि सोधी,- “यो के भएको तिमीलाई ? तिम्रो शरीरभरि खाटैखाटा छन्‌ नि ! कहाँ घाइते भयौ यसरी ?”  

सोमदत्तले भनेन कि उसैलाई बिर्सिन उसले अंगिनमा आफ्नो शरीरको मांसखण्ड काटी-काटी होम गरेको थियो कुनै समय । तर क केही नबोली सुम्निमाबाट डोरिएर, एकनासले हिँडिरहेको थियो, मानो कुनै मादकवस्तुको प्रभावमा क तन्द्रिल अवस्थामा छ । सुम्तनिमाको एकनासको स्वर मानो एउटा लघु जलप्रपात कुनै एकान्त वनको शीतल निकुञ्जमा साना-साना कङ्गड समूहका उपर लगातार बर्सिरहेजस्तो उसको कर्ण- गह््वरमा प्रविष्ट गरिरहेको थियो, र यसबाट उसलाई लाग्यो कि क तन्द्रिल अवस्थामा पुग्दै जाँदैछ । सूर्यको अर्घ्वारोही शुभ्र प्रकाश सुम्निमाको प्रपुष्ट चम्पक शरीरलाई आभासम्पन्न बनाइरहेको थियो र उसको मुखडामा कोमल रक्तिमता चम्काउँदै थियो । काँधसम्म लहराउँदै झरेको केशको केही भाग सुम्निमाको सुडौल पिठ्युँमा र केही कुममा दुवैतिरबाट अगाडि छातीमा झरेर स्तनका उपर हलुका-हलुका उफ्रिँदै धूप-छाया पार्दै थियो ।  

हिँडिरहेकी सुम्निमाले सोमदत्तको ध्यानमग्नता भङ्ग गर्दै एकाएक थामिएर सोधी,- “यतिका दिन तिमी कहाँ थियौ सोमदत्त ?”  

सोमदत्तले यसको पनि उत्तर दिएन । एकछिनपछि बरु आफ्नो तर्फबाट प्रश्न गन्यो गम्भीर भएर,- “सुम्निमा ! कसरी सहायता गर्न सक्छथौ तिमी मेरो ?”  

सुम्निमाले भनी,- "तिमीले बोल्यौ त ? मलाई त लाग्यो थियो तिमी मसँग रिसाएका छौँ, त्यसैले नबोलेका तिमीले ! मनमा लाग्यो, बाहुनले कतिसम्म रिस मनमा राख्न सक्दो रहेछ ।"  

उसले हाँसेर सोमदत्ततिर फर्केर हेरी, अनि फेरि भनी,- "हो त हेर न, बाले कस्तो कामको जिम्मा लगाइदिनुभयो मलाई ।”  

' हतबुद्धि भएर सोमदत्तले फेरि सोध्यो,- “तिमीले पनि धामीको काम जानेकी छथौँ ?”  

सुम्निमाले मुन्टो हल्लाएर भनी,- "अहँ, जान्या छैनँ । म स्वास्तीमानिस, सोझी मलाई केही आउँदैन सोमदत्त ! आफू होइदिनुबाहेक ।” ।  

“त्यसो भए....... ” अप्ठधारो मानेर सोमदत्तले प्रश्नवाचक अनुहारले सुम्तिमालाई हेस्यो ।  

सुम्निमाले भनी,- "आत्तिनु पर्दैन सोमदत्त ! बाले भन्नुभा' छ, मनुवादहमा तिमीलाई नुहाइदिनू रे र खोलाको देवीअगाडि तिमीलाई सिँगारिदिनू रे, नचिनिने गरी तिम्रो रूपै साटिदिनू रे । मैले यो झोलामा त्यसका सबै थोक ल्याएकी छु ।”  

सोमदत्तले केही बुभन सकेन । आफ्नो मस्तिष्कले काम गर्न छाडेको उसले अनुभव गस्यो । उसले आफूलाई अहिलेको स्थितिमा पाएर विधिको विडम्बनाको ध्यान भयो, जसलाई केही वर्षअघि हृदयबाट निर्मूल गर्न भनी उसले घोरतम तपस्यामा प्रविष्ट भएर आफ्नो शरीर सुकाएको थियो, आज उही नग्न किरातयुवतीको पछिपछि लागेर क अज्ञात स्थानतिर गइरहेको छ । आफो वर्तमान स्थिति देखेर उसलाई लाग्यो, अहिलेका समस्त वस्तु वास्तविक होइनन्‌, स्वप्नमा देखेका दृश्य मात्र हुन्‌ ती । त्यस कारण स्वप्नमै रमाएजस्तो भयो क । आफ्नो आश्रम र त्यहाँ उसलाई पर्खेर बसेकी आफ्नी विवाहिता ब्राहमणी पुलोमा स्वणमा देखेको स्वप्नजस्तो भएर धूमिल हुँदै गयो उसको मस्तिष्कबाट ।  

एकछिनमा उनीहरू गाउँ छाडेर वनभित्र पसे । सल्लो, चम्पा, उत्तिस, चिलाउने, कटुस र लप्सीका वृक्षहरूले भयाम्म थियो वन । सुम्निमाले भनी,- “अब हामीहरू देवीथाननिर आइपुग्यौं । उ: रूखहरूले छोपेर भ्याम्म परेको ठाउँमा छ मनुवादह ।”  

उनीहरू पुगेको त्यो स्थल अत्यन्त रमणीय थियो । वनभित्र निर्मित थियो एउटा अर्को वन-उपवन । भयाम्म परेका टल्किने हरिया पातका घना वृक्षहरूले बनेको त्यो स्थलमा मानो सदासर्वदा अखण्ड शान्तिमय गुप्त एकान्तमा घेरिएर सुरक्षित राखिएजस्तो थियो ।  

सुम्निमाले एक हातले भ्याङ पन्साउँदै त्यो सुरम्य उपवनभित्र देखाई । भनी,- “सोमदत्त ! उ: हेर मनुवादह ।”  

भयाडभित्रको खुला स्थलको मध्यमा एउटा जलाशय थियो उपवनले परिवेष्टित, र जलाशयको निर्मल पानीका उपर लहरे वृक्षका मसिना हाँगा निहुरिएका थिए । पानीको एक झल्को पप्यो सोमदत्तको आँखामा । सुम्निमाले भयाङबाट आफ्नो हात झिकी । पन्सिएको भयाङले खुज्मुजिँदै फेरि आफो पूर्वरूप धारण गप्यो । मनुवादहको छिन- छिनमा उघ्रेको द्वारका उपर मानो हरियो लहरा र पातहरूको भ्याम्म परेको किरमिरे चित्रको पर्दा त्यसमाथि पस्यो ।  

सुम्निमाले भनी,- "भित्र पस्नुभन्दा पहिले एकपल्ट पछि फर्केर हेर त सोमदत्त ! कति अग्लो ठाउँमा हामी आइसकेका छौं । उ: त्यो तलको जङ्गलभित्र सिमलको त्यो ठूलो रूखनिर नै छ तिम्रो आश्रम । देख्यौ तिमीले ? जहाँनेर कोशी बाङ्गिएकी छ ।"  

सोमदत्तले फर्केर हेन्यो । आफू उभ्भिएको ठाउँ निकै मुन्तिर भिरालो पर्दै सुदूर दक्षिणको क्षितिजसम्म पुगेको वन-जङ्गलको विस्तारका उपर सूर्यको प्रखर किरण बसिरहेको थियो । समस्त विश्वको वातावरण शान्त थियो, मानो सूर्यको प्रखर तापले तलका वनप्रदेशका सम्पूर्ण ध्वनि किचिएर निःशब्द भएका थिए । सोमदत्तले त्यो नि:ःशब्द   

निर्जनतामा केवल आफूनजिकै टाँस्सिएर उभ्भिएकी सुम्निमाले सास फेरेको र आफ्नो मुटु बल्किरहेको मात्र सुन्यो । मध्याह्नको सूर्यको ताप कठोर भए पनि पर्वतको उचाइले गर्दा तातो-चिसो मिसिएको हलुका बायु सुम्निमालाई स्पर्श गरी सोमदत्तलाई समेत अँगाल्दै पूर्व दिशाबाट बगिरहेको थियो वनस्पतिको गन्धमा सुम्तिमाको मानव-गन्ध मिसाएर । नजानिँदो किसिमबाट आइरहेको हलुको मानव-सुगन्धबाट त्यो विराट्‌ निर्जनतामा आत्मीयताको सानो लोक निर्मित भइरहेको । सोमदत्तलाई लाग्यो, यो बिरानो ठाउँ होइन ।  

सुम्निमाले भनी,-: “देख्यौ, आश्रमको थलो कहाँनिर छ ?” सोमदत्तले भन्यो,- “अहँ, मैले त देखिनँ । विराटतामा लाग्दछ, मानो सबै कुरा लोप भएको छ ।"  

सुम्निमाले भनी,- “फेरि एकपल्ट हेर गौरले सोमदत्त ! त्यो सिमलको रूखनिर ।”  

सोमदत्तले भन्यो,- “म त यो अरण्यको विस्तृत अगमतामा असङ्ख्य वृक्षहरू मात्र देख्दछु । सिमलले पनि आफ्नो अनगिन्ती शिर उठाएको देख्दछु जताततै । मैले त ठम्याउन सकिनँ, सुम्निमा !”  

“ल भयो, त्यसो भए ।” सुम्निमाले भनी,- “अब पसौं मनुवादहको वनभित्र ।”  

सुम्निमाले अधिकै जस्तो फेरि एक हातले त्यहाँको भ्याङ पन्साएर एउटा सानो प्रवेशद्वार बनाई । पहिले सोमदत्त पस्यो, अनि सुम्निमा । भ्याङको द्वार फेरि बन्द भयो । बनको त्यो एकान्ततामा एउटा अर्को एकान्त कुना बन्न गएको थियो त्यहाँ - विराट्‌ मातृत्वका शरीरभित्र रहेको जीवन्त गर्भ-गह्वर ।  

भित्र पस्नेबित्तिकै सोमदत्तले लामो सास तान्यो, फोक्सोभरि किञ्चित्‌ सौरभमय चिसो वायु भरियो । उसलाई लाग्यो, उसको थकान त्यतिले नै मेटिन गएको छ। भन्यो,- “कस्तो अद्भुत मनोरम स्थल !”  

. सुम्निमाले भनी,- “अगाडि आङ न । त्यो ठूलो ढुङ्गामा बसेर यसको शोभा हेर,  

-यही हो मनुवादह ।”  

एउटा विशाल शिलाखण्डमा बसेर सोमदत्तले भन्यो,-“चारैतिरबाट वनस्पतिहरूले सुरक्षित यो सुरम्य खाडल, मलाई माताको गर्भको स्मरण गराउँछ। र यहाँको यो सरोवरको जल त्यो जीवनरससदृश लाग्छ जसबाट गर्भमा शिशु पोषण प्राप्त गर्छ ।”  

सुम्निमा भूइँमा बसेर झोलाबाट सरजामहरू भझिकिरहेकी थी । सोमदद्तको मुग्ध अनुहार लक्ष्य गरेर उसले विस्मित स्वरले बोलाई,- “सोमदत्त !”  

सोमदद्तले भन्यो,- "के सुम्निमा ?”  

“किन त्यस्तो अनुहार लाएको तिमीले, सोमदत्त ?”  

सोमदत्तले सोध्यो,- "के सुम्निमा ? कस्तो अनुहार ?”  

सुम्निमाले कुरा फर्काउँदै भनी,- "केही खाँदैनौ ? भोकायौ होला ?”  

“यहाँ त भोजनको केही आवश्यकताको अनुभव हुँदैन । त्यसै रमाइलो छ, त्यसै परितृप्ति छ ।”   

सुम्निमाले हाँसेर भनी,- “यहाँ भोको बसेर तप गर्दै द्यौता रिझाउने खण्ड छैन । हाम्रा चौता भोको बसेर रिभझिँदैनन्‌ ।“  

सोमदत्तले पनि परिहासकै हेतुले सोध्यो,- "त्यसो भए केले रिभझिन्छ त ?”  

“खाएर शरीरलाई तिरिप्त पारेर; अनि पो शरीर खुसाउँछ र द्ौता रिभझिन्छन्‌ ।”  

सोमदत्तको दृष्टि सुम्निमाको केही नलगाएको शरीरमा पच्यो- स्वास्थ्यले दीप्त भएको सुनको मूर्तिजस्तो पहेंलो वर्ण, कस्सिएको, खँदिलो । एक विपलका लागि सोमदत्तलाई आफ्नो शरीरको सम्झना भयो, कालो, सुकेको, चाउरिएर मुजैमुजा परेको, खुकुलो छालाको खोल भिरेको ।  

सुम्निमाले सकौतुक फेरि भनी,- “कि बाहुन भएकाले किरातीले छोएको खानेक्रा खान हुन्न भन्ने सम्झेका छौ तिमीले ?”  

सोमदत्तले भन्यो गम्भीर भएर,- “साँच्चै, मलाई त त्यसतिर ध्यान नै थिएन ।"  

सुम्निमाले भनी,- “तर मलाईचाहिं थाहा छ राम्ररी । त्यसो हुँदा तिम्रो धर्मको रच्छे होस्‌ भनेर घरबाट दूध र मह ल्याएकी छु।”  

झोलाबाट उसले: दूध र महको .दुई थरीको ढुङ्ग्रो झिकी । अनि भनी,- “म पनि आज तिमीले खाएजस्तै दूध र मह मात्रै खान्छु ।”  

फेरि हाँसेर भनी,- “बाहुनी हुनुपन्यो एक छाकलाई ।"  

र फेरि उत्लिखेरै उसले कुरा थप्दै भनी,- “हेर न, बाले मलाई सम्भझाउनुभा' थ्यो, मनुवादहको देवा कडा छ, त्यसउसले तिग्मो धर्म बिग्रने क्यै कुरा पनि नगर्नू रे मैले; तिमीले आफ्नो धर्मलाई कति बिघ्न मान्ने गन्या' छौ भन्ने थाह नै नभाजस्तो मलाई !”  

अनि उसले आफ्नो साथ ल्याएको दूध र महको ढुङ्ग्रो सोमदत्तका अगाडि राखिदिई । सोमदत्तले अत्यन्त रुचिका साथ सबै खायो । अनि झोलाको सिरानी बनाएर उपरखुट्टी लाउँदै क शिलाखण्डमा पल्ट्यो । उसलाई पूर्ण सन्तोषको अनुभव भइरहेको थियो । सुम्निमाले भनी,- “तिमी एकछिन यसै थकाइ मार, म झट्टै न्वाहेर आउँछु दहमा ।”  

दहभित्र पसेर सुम्निमा जलक्रीडा गरेको सोमदत्तले पल्टिपल्टी हेरिरह्यो । सुखको तन्द्रामा उसलाई सम्झना भयौ धेरै वर्षपहिलेको त्यो दृश्य जसमा सुम्निमा कोशी नदीको तटमा यस्तै जलक्रीडा गर्ने गर्थी । उसलाई लाग्यो, सुम्निमा उसलाई बोलाउँदैछे,- “सोमदत्त !”  

धेरै वर्षपहिलेको ध्वनि जसको कानमा पत्यो,- "सोमदत्त !”  

पल्टेको पल्टेकै क उँध्न लाग्यो । यथार्थ र स्वप्न छुट्याउनै नसक्ने अवस्थामा पुगेको थियो क......कोशी नदी र मनुवादहको जल एकाकार हुन गएको छ उसको मस्तिष्कमा, नदीको तातेको बालुवा हुँदै बग्ने हावा यो चिसो दहको वातावरणमा सोस्सिदै गएको छ । धेरै पहिले यही आश्रममा बसेका समय कोशीतटमा गाई चराउन जाँदा क जुन वृक्षको फेदमा अडढेसा लगाई विश्राम गर्थ्यो !। शमी वृक्षको फेद र अहिलेको यो शिलाखण्डले उसको मस्तिष्कमा एउटै रूप लिँदै गयो ! सबै कुरा बिलाउँदै   

गए, एकाकार भएर । एकछिन क भुसुक्क निदायो, केवल शरीरमा अवर्णतीय सुखबोध मात्र रह्यो, र बराबर उसको कानमा मधुरो आवाज परिरहेजस्तो भइरह्यो उसलाई,- “सोमदत्त ! सोमदत्त !! सोमदत्त !! ”  

वायुको एक झोंका- तातो पनि र चिसो पनि छुट्याउनै नसक्ने उसको मुखमा परेझैं भान भयो उसलाई र मानिसको शरीरको गन्ध पनि मिसिएजस्तो । उसले निद्रैमा बडबडायो,- "सुम्निमा !”  

सुम्निमाले आफ्नो मुख उसको मुखैनिर लगेर भनी,- “सोमदत्त !”  

सुम्निमाको भिजेको कपालबाट दुईतीन थोपा जलबिन्दु सोमदत्तको मुखमा पप्यो । उसलाई लाग्यो, स्वप्नमा हलुका-हलुका जलवृष्टि भइरहेको छ ।  

सुम्निमाले भनी,- "“सोमदत्त ! सोमदत्त ! तिमी निदायौ ?”  

अनि पो सोमदत्तले आँखा उघास्यो । सामुन्ने देख्छ भिजेको शरीर लिएर एकदमै नजिकै हात-गोडा टेकेकी सुम्निमा उसको मुर्खनिर आफ्नो मुख लगेर उसलाई बोलाइरहेकी छ,- “सोमदत्त ! अब उठ सोमदत्त !”  

सोमदत्तले आङ तान्दै भन्यो;- “कस्तो मादक भूखण्ड रहेछ यो, यो वनस्पतिले परिवेष्टित उपवन । त्यसै लट्ठ पार्ने । म त भुसुक्क निदाएँछु ।"  

“हो सोमदत्त ! असाध्य मीठोसँग निदाएका थियौ तिमी । कहिले पनि धक फुकाएर सुत्न नपाएजस्तो; ब$६रा । म उठाउने नै थिइनँ तिमीलाई मायाले त्यस्तो मग्नसित सुत्दा । तर हेरन, सुर्जे ढल्न थाल्यो, त्यसैले ।" .  

रमाइलो आलस्यले छोपेको स्वरमा सोमदत्तले भन्यो,- "मलाई त लाग्छ, कतै नजाउ । यहीं बसिरहूँ, बसिरहुँ, मन लागुञ्जेल यहीं बसिरहुँ, सधैँभरि ।”  

सोमदत्तको कुरा सुनेर सुम्निमाले अचम्म मानी र भनी,- “देवीथानमा पति कोइ रात बिताउँछ र ? रात बस्न हुन्न बाले भन्नुभा' छ, तिम्रो धर्म जाने कुरो नगर्नू याँ भनेर । मनुवा बडो डरलाग्दो देवा हो रे, एकदम कडा देवा हो मनुवा । त्यसैले ....... ले हिंड सोमदत्त ! अबेर हुन थाल्यो । तिमीलाई तेल लगाइदिन्छु, न्वाहिदिन्छु र तिम्रो अहिलेको रूपलाई साटिदिन्छु, बाले भनेजस्तै ।.......... बित्यामा याँ रल्लिएर बस्ने कुरा नगर ।”  

हतारिएर सुम्निमाले यति भनी र हतारिएरै उसले झोलाबाट तेलको एउटा सानो माली झिकी र भनी,- "एकछिन राम्ररी पल्ट तिमी सोमदत्त ! म तिम्रो आङमा तेल दलिदिन्छु । बाले वनस्पतिबाट अरक झिकेर बनाको तेल हो। सुँघ त कस्तो गम्म वास्ता आउँछ ।"  

तेल घसेको दुवै हात उसले सोमदत्तलाई सुँघाई । धूपको सुगन्ध थियो त्यो तेलमा । सुम्निमाले बिस्तार-बिस्तार सोमदत्तको शरीरमा तेल लाइदिन लागी । उसको हातको हलुका-हलुका स्पर्श सोमदत्तलाई बडो रमाइलो लाग्यो; शिथिल सुविस्ताको अनुभव गप्यो उसले । तेल लगाइदिंदा सुम्निमाको नग्न शरीर बीच-बीचमा सोमदत्तको   

शरीरलाई छुन्थ्यो। एक प्रकारको उष्ण शान्तिको अनुभव गरेर लद्ढिँदै गयो । उसलाई लाग्यो, बराबर रक तन्द्रामा डुब्न खोज्दैछ झम्म-झम्म । सुम्निमा तेल लाउँदैथी र भन्दैथी,- “कस्तो सुख्खा भएको जीउ ! ते यसरी सोस्तैछ कि तिर्खाएर पिएजस्तो लाग्छ, तन्तती । यस्सो दल्न पाको छैन कि बालुवामा परेजस्तो तेल सोसिहाल्छ तिग्रो जीउमा... कस्तो चिरिएको पैतल्ना, कुर्कुच्चा कठै... एकछिन उठेर बस त कपालमा तेल हाल्दिउँ..."  

त्यहाँको निःशष्द वातावरणमा सुम्निमाले बोलेको स्वर चराको बोली जस्तो सुनिन्थ्यो सोमदत्तको कानमा ।  

सुम्निमाले भनी,- "ल अब उह, र नुहाक मनुवादहको पानीमा ।”  

क यन्त्रवत्‌ सुम्निमासँगसँगै जलभित्र प्रवेश गप्यो । जलको निर्मल शीत स्पर्शले उसको अङ्ग पुलकित भयो । अहिलेसम्मको लद्ठ पार्ने मादकता मानो त्यहाँको शीत स्पर्शले एकदम लोप भएको छ र त्यसको ठाउँमा सारा शरीर र मनमा मानौं निष्प्रयोजन अद्भुत स्फूर्ति र चञ्चलताको सब्चार भइरहेछ । दिनको टड्कालो घाममा उसले आफ्नो अगाडि तिघ्रासम्म पानीमा उभ्भिएकी सुम्निमालाई देख्यो जलक्रीडा गर्दै उसलाई पानी छयापिरहेकी । तत््षण उसलाई लाग्यो, सारा वातावरण नै पुलकित छ, क्रीडामय छ । उसले पनि सुम्निमालाई पानी छयाप्यो र निध्रुक्क पारिदियो । सुम्निमाले आफ्ना दुवै हत्केलाले पानीको बाछिटा छेल्दै शिर फर्काएर चिच्च्याई,- “भो-भो, सोमदत्त !”  

उनीहरूले धेरैबेरसम्म जलमा स्नान गरे, र दुवै जना सँगसँगै पौडिँदै दहमा टाढा- टाढासम्म पुगे । अनि, जब तटमा आएर सुम्निमाले लुगा भिजाउँदै उसको शरीर मल्न थाली सोमदत्तले भन्यो,- “तिमीलाई कसले सिकायो यी सबै रमाइला कुरा गर्न ? तिग्मो हात कसरी यस्तो सिपालु भयो ? कस्तो कोमल स्पर्श छ तिम्रो हातमा ? कस्तो कमलो चाप छ तिम्रो हत्केलामा, कि त्यसले थिचिएर तेल लाइदिरहँदा म लट्ठ भएको थिएँ ।”  

सुम्निमा उसको गर्दतलाई भिजाएको लुगाले मल्दथी, फेरि भिजाउँथी मल्दथी, र पु्नुथी । यो क्रियामा सोमदत्तको गर्दनसम्म पुग्नका निम्ति उसको शरीर बराबर सोमदत्तको शरीरसँग टाँस्सिने गर्थ्यो !  

क भन्दैथी,- “आज तिमी मलाई गिज्याउन खोज्दैछ, होइन सोमदत्त ? मलाई के आउँछ र ! यसो निहुराक त; गर्दनको कापमा राम्ररी मलिदिङँ ।”  

सोमदत्तले शिर भझुकायो । सुम्निमाले गर्दनमा रगडिदिँदै भनी,- "हेर हेर; कस्तो कत्ला जमेको तिम्रो गर्दनमा ।”  

निहुरिएकै अवस्थामा सोमदत्तले भन्यो,- “मैले ठट्टा गरेको होइन सुम्निमा ! सत्य भन्दैछु, तिमी अत्यन्त प्रवीण छघौ । यस्तो चर्या कसले सिकायो भन न तिमीलाई ?”  

सोमदत्तलाई यस्तो सुखको अनुभव कहिल्यै भएको थिएन । कसैको चर्यारत स्पर्श पनि यस्तो कोमल, सुखदायी र तृप्तिकर हुन सक्छ भन्ने उसलाई थाह नै थिएन ।  

सुम्निमाले भनी,- "के भनेको तिमीले, हँ सोमदत्त ? यस्ता साना-साना कुरा पनि कसैले सिकाउनुपर्छ--तेल लाउनु, नुहाइदिनु, माया गर्नु ! यी सब कुरा त जीवनले त्यसै   

दिन्छ । साधारण किसिमले बाँच्दै जाँदा आफैँ सिकिने कुरा हुन्‌ यी सब त । लोग्नेमानिस र स्वास्तीमानिसका बीच माया गर्ने कुरा पनि कसैले सिकाइरहनुपर्छु र ? जीवनले आफैँ त्यसै नदिएका कुराहरूलाई पो त मिहिनेतका साथ सिग्नुपर्छ । हेर, तिमी बाहुनहरूले कति कुरा सिकेका छौ मिहिनेत गरेर; कति कुरा जानेका छौ; कस्ता-कस्ता, कत्रा-कत्रा पोस्तक पढ्छौ, हेर्छौ र कस्ता-कस्ता नबुझिने कुरा गर्छौं......।”  

र फेरि जोरसित हाँसी क; र भनी,- “छि; के भन्या' तिमीले ? तेल लाउन, नुहाइदिन पनि सिक्नुपर्छ रे ।”  

सुम्निमाले भनेका यतिका कुरा सोमदत्तले सुनेत कि बुझेन, कुन्नि ! उसले श्वास फेरैजस्तो बिस्तारो स्वरमा भन्यो,- "सुम्निमा !”  

सोमदत्तको पिठ्यूँ मल्दामल्दै सुम्निमा टक्क थामिई; उसले अचम्म मान्दै भनी;-- “के सोमदत्त ? के भनेको ?” ,  

सोमदत्त केही बोलेन, अनौठो किसिमले हेरिरह्यो सुम्निमालाई । सुम्निमाले हतारिएर भनी,- "धेरैबेर पानीमा तबसौं । यहाँका देवा बडा कडा छन्‌ रे। लाग्ला तिमीलाई यहाँका द्यौता । यता आउन लाग्दा बाले मलाई भन्नुभा'थ्यो, हेर्‌ है सुम्निमा ! बाहुनको छोरालाई चौँडै फर्काएर ल्याए नि, केही नहोस्‌ उसलाई ।”  

पानीबाट बाहिर निस्किएर उनीहरू घाटको एउटा शिलाखण्डमा उभ्भिए । सूर्यको तेर्सिएको एउटा किरण-रेखा वृक्षको सघन छायाको अन्तरबाट छिरेर सोमदत्तको छाती र सुम्निमाको पेटमा पहेँलो डोरो बनाउँदै तल पत्धरमा प्रकाशबिन्दु भएर परिरहेको थियो । सुम्निमाले भनी,- “हावामा त्यसै एकछिन उभ्भिरहौं, आङ सुक्छ ।”  

सोमदत्तलाई हृदयभिचैदेखि एउटा हलुका सिहरन भएभौँ लाग्यो । शरीरले रमाइलो बोध गप्यो । सुम्निमाले सोधी,- "जाडो लाग्यो सोमदत्त ?”  

"होइन, अत्यन्त प्रसन्न छु म, त्यसैले शरीर पुलकित भइरहेछ ।”  

“त्यसो भए, सोमदत्त ! तिम्रो मनुवा रिझिएजस्तो छ । जीउले त्यस्तो रमाइलो मान्न नाग्यो भने भन्ठान्नुपर्छ, मनुवा ठुस्किन छाडेछ अब । गाईबस्तुलाई देख्या' छैनौ तिनलाई माया गरेर छोयो भने कसरी जीउ जिरिङ्ग-जिरिङ्ग गर्छ ? आङमा काँडा उग्नेको हो त्यो खुशीले; र त्यस्तै मनुवाले पनि खुशी भएर पखेटा फालेको हो रे त्यो, बाले भन्नुभा'को त्यो सोमदत्त !..... ल, अब एकछिन बस । म तिमीलाई सिँगारिदिन्छु, तिम्रो रूप साटिदिन्छु.....।”  

सोमदत्तले आग्रहका साथ प्रश्न गप्यो,- “किन ? मलाई किन चाहियो श्रृङ्गार ? किन मेरो रूपमा परिवर्तन ल्याउने ? किन सुम्निमा ?”  

“किनभने...किनभने...हेर सोमदत्त ! तिमीलाई भिल्लको रूपमा सिँगारिदिन्छु र.... "  

“पहिले बताङ सुम्निमा ! मेरो रूप किन बद्लिने ?”  

किञ्चित्‌ ढिपीको स्वरमा सुम्निमाले भनी,- "बाले भनेको क्या; तिम्रो मनुवाले अर्को रूप लियो भने फुर्फुरिन्छ रे त्यो । बालकजस्तै त हो नि त्यो पनि । त्यसलाई   

नानाभौति फुर्काउनुपर्छ रे । अनि आफू रिभझिएपछि अर्काको ठुस्स परेको मनुवालाई पनि रिझाउन सक्छ रे । मैले क्यै बुभ्या' छैन यी सब करा, साँच्चै सोमदत्त ! कुन्नि बाले भनेको हो.......” भन्दै उसले झोलाबाट कौडीहरूको कन्दनी झिकी र सोमदत्तको कम्मरमा लगाइदिई । अनि कौडीहरूको माला जनैजस्तै गरी काँधमा भिराइदिई । कपाल कोरिदिएर मयूरपड्खी मुकुट पनि उसको शिरमा पहिस्याइदिई । अनि एउटा कालो चिल्लो काठको लामो लौरो दिएर सुम्निमाले भनी,- “यै हो तिम्रो हतियार........ल, अब हेर आफ्नो अनुहार दहको पानीमा !”  

पानीको किनारमा घुँडा टेकेर दुवै बसे र निहरिँदै पानीमा हेर्न लागे ।  

सुम्निमाले भनी,- “के देख्यौ पानीमा ? चिन्यौ आफूलाई ?”  

सोमदत्तले घोरिएर पानीमा हेर्दै भन्यो,- "यहाँ त म कहाँ छु र । एउटा भिल्ल र एउटी सुन्दरी तरुणी छे- सुवर्ण रूपकी !”  

पानीको छायामा तरुणीको अनुहार हाँस्यो । त्यही समय वायुको एउटा सानो झोंका पानीमाथि लहर बनाएर गयो । पानीको आङ सिरिङ्ग गरेजस्तो भयो । किनारामा एकएक गरेर पछारिन लागेका लहरले पानीको छायाचित्रलाई हल्लाएर किरिमिरी पारिदियो ।  

सोमदत्तले चकित स्वरमा भन्यो,- "यो के भयो ? मैले केही बुझिनँ, मलाई के भयो सुम्निमा ?” अनि अचानक उसले सुम्निमाको झुकेको काँधलाई दुवै हातले जोरसँग हल्लाउँदै भन्यो,- "सुम्निमा !”  

उसको आँखा एउटा भयङ्कर दीप्तिले टल्किरहेको थियो, राति बाघका आँखा जसरी टल्किन्छन्‌ । र उसको श्वास उत्तप्त थियो र द्रूत गतिले चलिरहेको थियो ।  

सुम्निमा आत्तिँदै हतपताएर उठी । उसले सोमदत्तलाई पनि उठाउँदै भनी,- “सोमदत्त ! अब तिमीले यहाँ धेरैबेर बस्ने होइन । देवा असाध्य बलियो छ र कडा पनि छ यहाँको......मनुवादहको........बाले भनेको तिमीलाई जोगाएर ल्याउनू रे....... "  

जब उनीहरू मनुवादहको वनेको भयाङलाई फट्याएर बाहिर निस्के, सोमदत्तको आँखा बाह्यलोकको उज्यालोमा एकछिन तिर्मिरायो । उसलाई एक प्रकारले तानेर नै, बलपूर्वक सुम्निमाले मनुवादहको उपवनबाट बाहिर ल्याएकी थी । बाहिर आएपछि सोमदत्त केही संयत भयो । उसले भन्यो,- "कस्तो उज्यालो बाहिर.......... ।'  

सुम्निमाले भनी,- “अब दिन ढाल्किसक्यो; रात पर्न बेर छैन; र तिमीले टाढा आफ्नो आश्रम पुग्नु छ। म तिमीलाई आश्रमको वनसम्म- त्यै कोशीछेउको शमीको रूखसम्म पुस्याइदिन्छु । छिदछिटो हिडौं अब.......”  

किरातीगाउँलाई दाहिनेपट्टि पारेर पातलो गोरेटो हुँदै उनीहरू शनै:ःशनैः तल झर्दै थिए । सोमदत्त अत्यन्त शान्ति र परमसुखको अनुभव गरिरहेको थियो, यस्तो परिपूर्णता उसलाई आजसम्म पहिले कहिल्यै भएको थिएन; मानौं जीर्ण रोगपछि प्रथम-प्रथम उसले भोजन गर्न पाएको छ; त्यस्तो संन्तोष क अहिले अनुभव गरिरहेको थियो। मन   

आनन्दित थियो, सन्तुष्ट थियो, परिपूर्ण थियो; तर त्यसमा मनुवादहमा भएजस्तो उग्र चञ्चलता थिएन । क फेरि साधारण स्थितिमा, प्राप्त भइसकेको थियो । लाग्थ्यो कि सोमदत्त र सुम्निमा मानों धेरै पुराना मित्र हुन्‌, मानो एकै गाउँका घनिष्ट साथी हुन्‌ । यसरी कुरा गर्दै उनीहरू बाटो काटिरहेका थिए ।  

सोमदत्तले प्रश्न गस्यो,- "तिम्रो विवाह कहिले भयो, सुम्निमा ?”  

उसले भनी,- “मलाई तिमीले पन्साइदिएपछि धेरै वर्षसम्म दुःख मानेर मैले जीवन बिताएँ । लाग्थ्यो, केहीमा पनि स्वाद छैन; खल्लो-खल्लो । पछि आमाबाको ढिपी टार्न सकिनँ; बिहे गरेँ गाउँकै केटोसँग; त्यसले पनि मैसँग बिहे गर्छु भनी ढिपी लिएको थियो । छोरी पनि छ मेरी, छ महिनाकी । देखेनौ ?”  

“तिमी सुखी छ्यौ, सुम्निमा ?” मधुरो स्वरमा सोमदत्तले सोध्यो ।  

“घाउ लागेको रूख पनि त हुर्किन्छ नि, यदि त्यसमा बाँच्नलाई चाहिने रस बाँकी छ भने र सहज स्वभावमा त्यसले हुर्किन पायो भने । फेरि, मेरो दुल्हा तिमी जस्तै छ उसँग रात बिताउँदा तिमीसँगै छु जस्तो लाग्छ । यस्तै सपनालाई अँगाल्दै त हिंड्नुपर्छ नि बाँच्नु छ भने......”  

एकछिन दुवैले केही बोलेनन्‌ । चुप्प लागेर हिँडिरहे । सुम्निमाले भनी,- “मेरो दुल्हा भन्छ,- 'सुम्निमा ! मैले तिमीलाई पाइनँ ।' त्यस्तो छ मेरो दुल्हा । रातभरि, म उसँग टाँस्सिएर सुतेकी हुन्छु तैपनि उसले मलाई पाएन रे । हाम्री छोरी पनि भई, तैपनि म उसलाई भेट्टिइनँ रे ।.........क भन्छ,- 'अब म काशी जान्छु, त्यहाँ बाहुन जस्तो गोत्र लिन्छु र म पनि ठूलो सपनालाई अँगाल्छु ।' त्यस्तो पनि कसैले गर्ने हो, भन त सोमदत्त ? एक त किरातीले बाहुनको गोत्र लिने रे !”  

सोमदत्त अवाक्‌ भएर सुम्निमाको कुरा सुतिरहेको थियो । उसको हृदयान्तरमा ठूलो उद्देग र हलचल मच्चिरहेको भए पनि उसले मुखबाट एक शब्द भझिकेन । सुम्निमाले एउटा लामो सास तानी । र भनी,- “हुन त यो जिन्दगीसँग बाँधिएर बसिरहनलाई त साना-तिना सपना अँगाल्नैपर्छ, तर किरातीले बाहुनको जस्तो भएर गोत्र लिने र उनीहरूको जस्तो अजङको ठूलो सपनालाई अँगाल्ने कहाँसम्म ठीक होला र यो, होइन सोमदत्त ? सोमदत्त ! किन केही नबोलेको ?”  

सोमदत्तले भन्यो,- "तिग्री छोरी अत्यन्त रहरलाग्दी छ ।”  

यसरी कुरा गर्दै उनीहरू कोशीतटको त्यही शमीको .वृक्षनेर पुगे जहाँ बाल्यकालमा सोमदत्तले पहिलो पटक सुम्निमालाई भेटेको थियो । .  

रूखमुनि उभ्भिएर सुम्निमाले भनी,- “सम्झना छ सोमदत्त ! यहीं हाम्रो भेट भएको थियो घेरै दिनपहिले !” भन्न त उसले त्यति मात्र भनी, तर सोमदत्तलाई लाग्यो, उसका आँखा रसाएका थिए ।  

उसले बिस्तारो भन्यो,- "त्यो के बिर्सिने कुरा हो, सुम्निमा ? ”  

५६,Ev 

nP 

Boun 

ry  

उसले सुम्निमाको हात समायो । सूर्य अस्ताचलमा ढल्के । हठात्‌ रूखमुनि साँझको अँध्यारो देखियो ।  

सोमदत्तको हातबाट आफ्नो हात हटाएर सुम्निमाले भनी,- “मलाई अबेर भो....म जान्छु अब, माया नमारे ल ?”  

सोमदत्तले केही भन्नुभन्दापूर्व नै उसले फेरि भनी,- “बाले त भनेको होइन, तर एउटौ सबभन्दा पछिल्लो विधि म आफ्नै मनले गर्छु ।”  

यति भनेर हठात्‌ उसले सोमदत्तलाई आफूसँग टाँसेर बलियो आलिङ्गनमा बैेर्दै उसको मुखमा चुम्बन गरी ।  

अनि तीव्रताका साथ दौडिँदै क भागी; र यो पनि भन्दै गई,- “मैलै आफ्नो मुटुको तातो सासले तिम्रो मनुवालाई फुकिदिएकी छु.....सोमदत्त ! सोमदत्त ! सोमदत्त....... !”  

उसको स्वर वनभित्र रात्रिप्रवेशको अन्धकारमा लोप भयो ।  

सोमदत्त विक्षिप्तजस्तो भएर करायो,- “सुम्निमा.....! सुम्निमा......!  

सुम्निमाको मधुरो हुँदै गएको स्वर उसको कानमा पप्यो,- "सोमदत्त ! म तिमीलाई आश्रममा पर्खिरहेकी छु, सपनाजस्तो तिमीबाट अँगालिन.......”  

“सोमदत्तको ओष्ठ अगिनस्पर्शले पोलेजस्तो भतभत गरिरहेको थियो । उसको शरीर भर्खरैको नारीशरीरको स्पर्शले रन्किएको थियो । क उत्तेजित थियो, चञ्चल थियो ।  

उन्मत्त स्वरमा क करायो,- “सुम्निमा !”  

कोशीको कलकल ध्वनिमाथि उठेको उसको स्वर पहाड, जङ्गन र घाँचमा प्रतिध्वनित हुँदै गाइँगाइँ कराउन थाल्यो; मानो सारा वनप्रान्त कजस्तै, उन्मत्तभैरव भएर सहस्र कण्ठले चीत्कार गर्दैछ,- 'सुम्निमा ! सुम्निमा !'  

प्रगाढ हुँदै गएको अन्धकारमा सुम्निमा दुगुर्दै गाउँतिर फर्किरहेकी थी । आफ्नो मुटुको चड्काइले पगपग ञ बेहोश हुन खोज्थी । प्रतिध्वनतित भइरहेको सोमदत्तको आर्तपुकारलाई नसुन्तका लागि उसले दुवै कान थुनेकी थी ।  

कोशीतटमा साँझ झमक्क परिसकेको थियो । विक्षिप्त सोमदत्त अन्धकारमा सुम्निमाको भरखरै पाएको स्पर्शको तीव्र तप्त रापले बाफिँदै आफ्नो कुटीमा हुरिँदै आयो, जहाँ रात्रिको अन्धकारमा लुप्त भएको चराचरको मध्यमा मानो एउटा पहेँलो उज्यालो बलिरहेको छ, मानो त्यो क्षीण उज्यालोमा टोलाएर बसिरहेकी पुलोमा पहेँलीजस्ती लाग्थी- कुनै गृहवासिनी किरातीनारी पर्खेर बसिरहेजस्ती ।  

त्यस दिन बिहान अत्यन्त आलस्यका साथ पुलोमा उठी ..। शरीरमा किञ्चित्‌ शक्ति पनि बाँकी रहेनजस्तो लाग्यो उसलाई । सुतीसुती उसले आङ तानी, र सोची,- 'आज चोखिन नपरेको भए हुन्थ्यो । ओछधानमा उसको शरीर तातो थियो, किन्चित्‌ ज्वरोको तापजस्तो । शरीर र उसले पहिरिएको एकसरो धोती फोहोर थियो; तर उसलाई लाग्यो,- 'बरु फोहोरी नै बसिरहन पाए हुन्थ्यो रातभरिको आफ्नै जीउको तातोमा ।'   

हठात्‌ उसलाई भिल्ल साथीको सम्झना भयो- अल्छी मानेर शरीर तान्दा । कस्तो आश्चर्य ! आज के भइरहेछ उसलाई ?  

तर त्यसरी आलस्यमा क कहाँ सुत्न पाउँछे र ? अत्यन्त अनिच्छुक हुँदै क ओछधानबाट उठी र नुहाउन भनेर कोशीतटमा आई । नुहाउने घाटनिरको भिजेको ठाउँलाई देखेर उसले सोची,- 'पतिको स्नानादि क्रिया सिद्धिसकेछ । आज उसलाई निकै अबेर भएछ ।'  

त्यसपछि छिट्छिटो त्यहाँको कार्य समाप्त गरी क भिजेकै परिधानमा आश्रम फर्की । उसको कपालका दुप्पाबाट पानीका थोपा चुहिरहेका थिए । आफ्नो कोठामा पसेर उसले स्वच्छ वस्त्र फेरी र कोशीमा धोएका लुगाहरू सुकाउन क आँगनमा आई । ठीक त्यही बेला पूर्वीतिरको वनको अँध्यारोलाई छिचोल्दै सूर्यको कोमल किरण आँगनमा तेर्सो परेर ओछिएको थियो । तुलसीमठको बाडामा सबै लुगा सुकाएर नियमानुसार चामल कुदन क ढिक्की भएतिर जान लाग्दा उसलाई लाग्यो, आज आश्रम अस्वाभाविक किसिमले शून्य छ । अहिलेसम्म सोमदत्त आफ्नो विशेष क्रिया समाप्त गरी यज्ञका लागि अगिन स्थापित गर्न आँगतमा आइसकेका हुन्थे । कदाचित पुलोमाले अबेर गरेको देखेर उनी आश्रमको उत्तरतिरको भागमा आफ्नो विशेष अनुष्ठातको अवधि बढाएर यौगिक क्रिया गर्दै होलान्‌ भन्ने पुलोमाले सोची । क हतार नगरी बिस्तारै आफ्नो दैनिक कार्य गर्न लागी । ढिवकीको ओखलीमा एकएक घान राखेर उसले देब्रे गोडाले ढिक्कीको फेदलाई थिची । सिरानमा ढिक्कीको टाउको उठ्यो । क एकछिन त्यसै टोलाएर उभ्भिरही ! उसको गोडामुनि ढिक्की खुकुलो हुँदै गयो र ढिक्कीको लुसी ओखलीभित्र बिस्तारै खस्यो । मौलामा दुवै हात राखेर त्यसका उपर गाला अडयाई ङ धेरैबेरसम्म त्यसै उभ्भिरही । बाहिर सूर्यको प्रकाशले सारा आश्रम नै टकटक उज्यालो भइसकेको थियो । पुलोमालाई समयको किञ्चित्‌ पनि ज्ञान रहेन । ढिक्कीघरमा उभ्भी-उभ्भी सपना देखेजस्तो क आफ्नो बाल्यकालका कुरा सम्भिन थाली । त्यसो त उसको बाल्यावस्था एउटी ग्रामीण बालिकाले बिताउने जस्तै साधारण समय थियो, जसमा क पिताजीको कठोर अनुशासनमा हुर्केकी थी । तर आज उसलाई बितेका तिनै दिन- माइतीघरमा बिताएका तिनै कठोर अनुशासनका दिन नै, बढी रमाइला दिन थिए भन्ने लाग्यो । केही नभए पनि कमसेकम ङ बाल्यावस्थाको निर्दोष अज्ञानतामा तथी!र आजकाल प्रतिमास पिल्सिनुपरेजस्तो दारुण निराशामा उसले पिल्सिनुपरेको त थिएन ' उसलाई सम्झना भयो- गाउँको बशैँचाको त्यो जलाशय, र कालो चिल्लो शरीर भएको त्यो भिल्ल केटो जसलाई केही समयपछि आमाले भेटन दिएकी थिइन छोरी ठूली हुँदै गएकी हुनाले । तर, तैपनि घरपछ|डि आएर उ बोलाउने गर्थ्यौ,- "पुलोमा ! ए पुलोमा !” पुलोमा उसको बोली सुनेर पुस्तकबाट मुन्टो उठाउँधी, तर आमाको डरले बाहिर निस्किन्नथी । केही समयसम्म प्रतीक्षा गरेपछि भिल्ल केटो फर्किन्थ्यो, तर त्यसपछि धेरैबेरसम्म पुलोमाको ध्यान पुस्तकमा जान सक्दैनथ्यो । एउटा दीर्घ निःश्वास फालेर पुलोमाले भनी,- 'कहाँ होला त्यो भिल्ल आजकाल ?'  

५०:Ev 

nP 

Boun 

ry  

गोगृहबाट कपिला गाईले बाँ: गरी । पुलोमाको तन्द्राच्छन्नता अकस्मात्‌ लोप भयो । उसले सोची,- 'आज धान कुट्न भ्याइन्त । चौथो दिनको यो नियम खण्डित हुने भयो ।'  

गाईको दैनिक सेवा समाप्त गरेर क गौशालाबाट बाहिर आईँ । आश्रमको प्राङ्गण असाधारण किसिमले शून्य थियो । त्यहाँको चिसो अनवेदीका उपर रूखबाट झरेका पात खसेका थिए । तुलसीको मठ पति सुकेर कटकटिएको थियो सूर्यको कडा किरणमुनि । हिजो पोतेको प्राङ्गणको पाप्रो पटपटी फुट्न लागेको थियो, र चारैतिर चराचुरुङ्गीले खसाएका बिष्टा र वृक्षका पातका हाँगाबिँगा र खर-पात छरिएका थिए । आश्रममा मानिसको बास नभएजस्तो थियो । पूलोमाले बिहान सुकाएको धोतीको एउटा छेउ बाडाबाट भूइँमा लत्रेको थियो । पुलोमालाई त्यो धोती पनि कुनै अर्कैको जस्तो लाग्यो । उसले सोची,- 'कति वर्ष बिताएँ मैले यहाँ ?'  

सोमदत्तले अहिलेसम्म पनि यज्ञादिको तरखर नगरेको देखेर उसलाई आश्चर्य लाग्यो । एकपटक क सोमदत्तको कोठामा गई । कोठा शून्य थियो । अनि क सोमदत्तको त्यो विशेष स्थानमा पुगी जहाँ अचेल एकान्तमा क आफ धेरै समय बिताउने गर्थ्यो । आज त्यो स्थल पनि जनशून्य थियो, रिक्त थियो। क फेरि आश्रममा नै फर्की । प्राक्वघणमा तुलसीको मठनजिक उभ्भिएर उसले आश्रमको चारैतिर आफ्नो दृष्टि घुमाई । महान्‌ शून्यताबाहेक त्यहाँ केही थिएन । नबलेको यञज्ञवेदीले त्यहाँको शून्यतालाई झन्‌ गम्भीर बनाइरहेको थियो । पुलोमालाई लाग्यो उसको जीवन कस्तो एक्लो रहेछ । उसलाई सोमदत्तका प्रति किञ्चित्‌ पनि आग्रहको अनुभव भएन; उसले केवल अनुभव गरी आफ्नो जीवनको त्यस्तो खोक्रोपन जसका उपर दैनिक धार्मिक क्रियाहरूको सानो पातलो आवरण परिरहेको छ । फुर्सत नहुने गरी उनीहरूबाट सम्पादित भइरहेका क्रिया, अनुष्ठानादि, व्रत, तप, पूजाहरूले त्यो शून्यतालाई छर्लङ्ग भयो, हृदयको खाडल उदाङ्ग ! हे ईश्वर ! यो के भएको ?  

पुलोमालाई एकाएक भयको सञ्चार भयो; कुनै शारीरिक क्षति होला भनेर होइन, त्यो महान्‌ एक्लोपनको विराटतालाई बुझेर । उसले एकपटक टाउको उठाएर बोलाई,- “ब्राह्मण ! पति !”" तर उसको यो पुकारमा आग्रह-वाणी थिएन । अरू कुनै उपाय नदेखेर, एउटा निर्जन द्वीपमा धेरै दिनदेखि देख्दै आएको कुनै वस्तु लोप हुँदा त्यहाँको सुपरिचित दृश्यमा केही खालीपन भएको बोध भएर खोजेजस्तो गरी उसले सोमदत्तलाई बोलाएकी थी । उसका पुकारको उत्तरमा कतैबाट केही स्वर आएन, केवल सघत वनभित्र टाढासम्म उसले बोलाएको स्वर अमानवीय ढङ्गबाट प्रतिध्वनित भयो । पुलोमाले सोची,- 'कहाँ गए होलान्‌ उनी ?' फेरि क फर्केर कुटीको आफ्नो कक्षमा आई । सोची,- 'आज यज्ञपूजादि सबै थन्किए ।'  

कोठामा आएर र गुन्द्रीमा पल्टी । जीउ हलुका भयो। कोठाको शीतलताले उसको रन्केको शरीरलाई विश्रामको शान्ति दिएजस्तो लाग्यो । उसले जीवनमा यस प्रकारको निश्चिन्त   

अवकाश पाएकी थिइन;- दिन-रात केही-न-केही चर्यामा लागिरहनुपर्थ्यौ । आजको यो अप्रत्याशित आनन्दलाई उसले गुन्द्रीमा पल्टी-पल्टी रमाइलो मानेर भोग गर्न थाली । शरीरका पोरा-पोरा सङ खुक्‌ला भए; मन पनि अकारण नै खुकुलो भयो । शरीर र मन दुवै थकाइ मारिरहेका थिए ।  

पाप र पुण्य भनेको के हो ? जीवनभरि जुन धार्मिक क्रियाहरूलाई र पुण्यकार्य मानेर निरास भई गर्दै आएकी थी, आज त्यो पुण्यकार्यबाट पूर्ण अवकाश पाउँदा उसको मनमा आफो संस्कारको हलुको वाणीले उसलाई भन्यो,- 'पुलोमा ! जीवनभरिको पुण्य सञ्चय एकक्षणको अवहेलनामय असावधानीले नष्ट हुन्छ । आज के गरिरहेकी तँ ?'  

तर, चिसो गुन्द्रीको आनन्द अनुभव गरिरहेको शरीरले उठ्ने जाँगर देखाएन । बाहिर मध्याहनको रौद्र तापमा गएर कार्यरत हुने उत्सुकता पति पुलोमाको थिएन,- “(पुण्य किन यस्तो क्षणभङ्गुर ? के यो यस्तो अन्यदेशीय तत्त्व त होइन जीवनमा कि त्यसलाई आफूमा हुर्काउन सतत सचेष्ट भइरहनुपर्छ, प्रतिकूल वातावरण र माटोमा लगाएको कुनै अन्य विदेशी बिरुवाजस्तो ? के धर्ममा स्वाभाविकता नै छैन र ? नत्र आज शरीरले किन यस्तो सुखभोग पाइरहेको छ, धार्मिक अनुष्ठानबाट निवृत्ति पाएकोले ?' पुलोमाका यस्ता विचार कुनै स्पष्ट रूपबाट उसका मनमा आएका होइनन्‌,- तन्द्राबाट झल्याँस्स-झल्याँस्स बिउँझिएर हेर्दा देखिएका दृश्य असम्बद्ध र असंलग्न वस्तुहरू आँखामा परेजस्ता । त्यस बेलाको प्रधान अनुभवचाहिँ उसलाई थकाइ मेटाएको सुखको थियो । त्यो सुखले आलस्यसँग मिसिएर विलासिताको भोकको स्वाद दिइरहेको थियो उसलाई । त्यसै अल्छी मानेर पल्टिँदै उसले सोची,- 'आज भोजन बनाउने काम पनि गर्दिनँ म ।'  

तर, ततृक्षण उसलाई लाग्यो, क भोकाएकी छे । उठेर क भण्डारकक्षमा गई । हिजो जमाएको एकराते दही थियो । अलिकति चिउरा र दही खाएर क बाहिर निस्की । गोगृहबाट गाईले ब्बाँ: गरेर कराई । पुलोमाले सम्झी,- “गाई भोकै रहिछन्‌ ।' उसले गाईको दाम्लो फुकाउँदै भनी,- “जार कपिला ! आज जहाँ मन लाग्छ चर्न जार, स्वच्छन्द भएर ।”  

पुच्छर ठाडो पारेर गाई कुद्दै नदीतिर लागी । काम नपाएकी पुलोमा फेरि फर्केर कोठामा आई । कोठाभित्र पस्दा ओसाराको छानोमा झुन्डघाएको मृगचर्ममाथि उसको दृष्टि पत्यो । आज त्यो चर्म बेरिए बेरियै रहघो । त्यसैका उपर बसेर सोमदत्त ध्यान- पूजा गर्थ्यो । एकपल्ट फेरि उसलाई सोमदत्तको सम्झना आयो । उसले भनी,- 'ती मेरा पति हुन्‌ ।'  

सोमदत्तलाई सम्भिन्तै भनेर जतिजति उसका बारेमा पुलोमा मनमा कुरा खेलाउँथी उतिउति उसको ओठमा बराबर यही एउटा वाक्य बन्दथ्यो,- 'उनी मेरा पति हुन्‌, पुत्रेष्टिकार्यका लागि नियुक्त पुरुष ।'  

योभन्दा बढी भावनाको सङ्ग्रह क गर्न सक्दिनथी । यतिका वर्षसम्म दिनरात सँगसँगै रहँदा पनि सहधर्मिणीको अर्को कुनै रूप उसले देखिन आफूमा- धार्मिक  

६०,Ev 

nP 

Boun 

ry  

अनुष्ठानका लागि बासना-शून्य हृदयले रात सह-शय्यावती भएर उसका साथ केही कठिन समय बिताउनु दिनभरिको एकनासे यज्ञादि पूजा-व्रतहरूको अविश्वान्त सम्पादन- उपरान्त । पछिपछि त त्यो रात्रिको अनुष्ठान शरीर र मन दुवैलाई थकाउने क्लेशदायी चर्या हुँदै गयो । उनीहरूको जीवन केवल यन्त्रवत्‌ मात्र चलिरहेको थियो । कालान्तरमा उनीहरूका बीच बोलचाल पनि बन्द हुँदै गयो । वार्तालापको आवश्यकता नै रहेन, त्यस्तो एकरूपता हुन गयो उनीहरूको सम्बन्धमा । एउटाले अर्काको अस्तित्वको अनुभव उसका थाकेर राता भएका आँखाले तरेर हेरेकोबाट पाउँथ्यो, नत्र दुवैले आपसको अस्तित्वलाई बिर्सिसकेका थिए । सहवासमा पनि मानिस आपसमा कति निस्पृह हुन सक्दो रहेछ। यी सब कुरा मनमा खेल्दा पुलोमा आफूलाई अवलम्बन दिएजस्तो गरी भन्ने गर्धी,- 'उनी मेरा पतिदेव हुन्‌, आज कता लागेछन्‌ उनी ?'  

दिनभरि पुलोमाका मनमा यस प्रकारका विचार आइरहे । क कहिले सोमदत्तलाई सम्भिन्थी, त कहिले आमाबाबुलाई र झन्‌ कहिलेचाहिं गाउँको त्यो भिल्ल केटालाई । पाप र पुण्यको विचार मस्तिष्कमा बराबर आइरहन्थ्यो । दृढतापूर्वक निर्णयमा पुग्ते वा श्षृङ्खलाबद्ध भएर चिन्तन गर्ने उसको उद्देश्य थिएन । ञं त क्षणक्षणको प्रवाहमा बगेको एउटा सुकेको पातसदृश भएकी थी । उसमा कुनै निश्चित धारणा थिएन ।  

उसले समय व्यतीत गर्ने हेतुले अल्छी मान्दै वस्त्रखण्डले बेरेर राखेको महाभारतको पुस्तकको ठेली भिकी,- प्राचीनकालको इतिहास पढूँ भनेर । एकदुई पाता पढेपछि उसलाई अचानक अगाडि पढ्ने इच्छा भएन । क टोलाएर बसिरही । उसले सम्झी,- 'खोइ, मेरो सन्तान भएन ।'  

अनि उसले आफ्नो शरीरका उपर दृष्टिपात गरी -- जीउ लाग्न नसकेको शरीर, सुकेको, खस्रो, चाउरिँदै गएको । उसले पेटलाई छोई; उक्सिन नसकेको, चिसो, निभेको अगेनो जस्तो । अरूहरू त कति सहजै गर्भधारण गर्छन्‌, क आफू किन बन्ध्या भएकी ? कुन पाप उसको शरीरले बेहोर्नुपरेको यो ?  

एकपटक सोमदत्तले एउटा ग्रन्थमा देखाएको थियो,- 'पापी नारी बन्ध्या भएर जन्मिन्छे ।' सोमदत्तको पाठ-स्वरमा लेश मात्र पनि कटुता थिएन, तर पाठको वाक्य कस्तो कालो विषमा डुबेको उनले खोजेर भझिकेका थिए । किन त्यसरी सोमदत्त आफूलाई उच्च स्थानमा राखेर पुलोमातिर तिरस्कारको दृष्टिले हेर्छन्‌ ? के उनको आफ्नै पापको परिणाम हुन सक्दैन र उनीहरूको विवाहको निष्फलता ? हो, पुरुष निश्चय नै श्रेष्ठ हो तर त्यसैले झन्‌ आफ्नो पापले स्त्रीलाई पुछेर दोषी बनाइदिन्छ क ।  

मनलाई नियन्त्रणमा राख्न पुलोमा फेरि आफूअगाडि उत्तानो परेर पल्टेको पुस्तक पढ्न थाली । तर पुस्तकमा लेश मात्र पनि ध्यान जान सकेन । पुस्तकको पत्र त्यही ठाउँमा उध्नेको थियो जहाँ मेनकाले विश्वामित्रको तपस्या भङ्ग गरेको वृत्तान्त वर्णित थियो । त्यत्रा-त्यत्रा श्रषिहरूको तपस्या पनि कति छिटै भङ्ग भएको होला ? पुलोमाको मस्तिष्कमा एकपल्ट यस्तो विचार आयो,- 'यतै कतै त्यो प्राचीनकालीन प्रणयलीला   

भएको हुँदो हो, कौशिकीतटमा ।' एकक्षणका लागि पुलोमा सचेष्ट भई । उसले सोची,- “पुराणहरूमा धेरैजसो पुरुषहरू नै मोहित भएर स्त्रीको वशमा भएका छन्‌ । तर त्यस्ती स्त्रीको वर्णज कतै पनि त पाइँदैन जो सहजमै पुरुषबाट मोहित भएर मर्यादाच्युत भएकी होस्‌ । तर किन छैन र ? छन्‌ त्यस्ता पनि छन्‌, अहल्या के हुन्‌ त ?'  

त्यसै बेला स्मृतिको सुदूरताबाट पुलोमालाई भिल्ल केटाले बोलाएको स्वर सुनेजस्तो लाग्यो,- 'पुलोमा ! ए पुलोमा !' यस्तै हुन्थ्यो गाउँमा । क पाठ्यपुस्तक लिएर बस्थी । बाहिर घरपछाडि आएर भिल्ल केटो उसलाई बिस्तारो बोलाउँध्यो, र त्यो स्वर सुन्नासाथ उसको ध्यान पुस्तकबाट हद्थ्यो । क मुन्टो उठाउँथी र घरबाहिर खेतबगैंचालाई हेर्थी, तर फेरि आमाको डरले पुस्तकमाथि मुन्टो गाडेर हेर्दै बसिरहन्धी । क पटक्कै पढ्न सब्दिनथी एकछिनसम्म । अहिले पनि बोलाएभौँ लागेर उसले ढोकाबाहिर हेरी उत्सुकताले । तृतीय प्रहरको बतासले एउटा उदास ध्वनि सुसेलिरहेको थियो जङ्गलको अन्तर-कन्तरभित्र बगेर, भिल्ल केटोले कतै टाढा सुसेल्लेजस्तो ध्वनि थियो- स्‌ स्‌ स्‌-स्‌ स्‌ स्‌ ।  

उसले सम्झी, अब एकछिनपछि साँझ पर्छ । वनप्रान्तमा साँझ पर्नेबित्तिकै एकैपटक झमक्क रात पर्छ। क अल्छी मान्दै उठी । सन्ध्याका लागि दियो ठीक पारेर क फेरि कोठामा आई । गौशालाबाट कपिलाले बाँ; गरेर कराई । 'चरेर फर्किछन्‌ कपिला ।'  

आज कहाँ गएछन्‌ सोमदत्त ब्राह्मण ?'  

साँझ परेपछि उसले दियो बाली । उसको मस्तिष्कमा अगि भर्खरै उम्रिएका मेनकाविश्वामित्र र अहल्या आदिका कुरा अझसम्म पनि टाँस्सिएर अडेकै थिए । महाभारत थन्क्याएर उसले रामायण झिकी, र पढ्न लागी,-  

“तस्यान्तरं विदित्वा च सहय्ाक्ष: शचीपतिः ।  

मुनिभेषधरो भूत्वा अहल्यामिदमव्रवीत्‌ ॥”  

उसले मनमनै भनी,- 'शचीपति इन्द्र मुनिको भेष धरेर प्रोषितभर्तुकाका साथ रमण गरे । असम्भव आख्यान हो यो पुराणको । मोहाच्छन्न नै नभईकन कुनै नारीद्वारा यस्तो भ्रम हुन सक्दैन- हुनै सक्दैन । कविले पछि प्रसङ्गमा अहल्याले इन्द्रलाई चिह्नेको देखाएको छ, यदि त्यही हो भने इन्द्रले छद्मभेष कित धारण गर्नुपस्यो ?'  

पुलोमाले अत्यन्त आश्चर्य मानेर सोची,- 'बिनाप्रयोजन यस्ता विचार किने आइरहेका छन्‌ मेरो मस्तिष्कमा ?' अगि-अगि पनि कैयौं पटक उसले यी ग्रन्थहरूको पारायण गरेकी हो। पहिले कहिल्यै पनि त यी उपाख्यानहरू यस्तो मानवीय र तात्कालिक अर्थयुक्त उसलाई लागेनन्‌ । शुष्क “ताडपत्रमा लेखिएका चिसा अक्षर आज किन यसरी जाग्रत्‌ भएजस्ता लाग्छन्‌ ? मानो, कुनै ठूलो मानव-अनुभवको उष्णताले स्पन्दित हुँदैछन्‌ ।  

पुलोमालाई लाग्यो,- 'आलस्य र अप्रत्याशित अवकाशले उसको मन चञ्चल हुँदैछ । जीवनपर्यन्तको नियम-निष्ठामा पनि मनको केही अंश बन्धनमुक्त रहिरहेको छ । यो उचित होइन, यो उचित होइन !'  

६२,Ev 

nP 

Boun 

ry  

एकपटक उसको शरीर काँप्यो । डरको चिसो पसेजस्तो लाग्यो उसलाई । उसले वस्त्रखण्डले धर्मग्रन्थहरू बाँधेर छानामा भझुन्डघाई, अति सुत्ने उपक्रममा लागी । तर आँखामा लेश मात्र पनि निद्रा थिएन । वनमा रात्रिका असङ्ख्य जीवहरूको ध्वनिले आफ्नो छुट्टै दुनियाँ बनाइरहेको थियो । आज पुलोमा यो आश्रममा एक्लै रात बिताइरहेकी छे । हृदयको कुनै गहिरो अनकण्टारबाट उठेको भयको सञ्चारले उसको शरीरलाई चिसो पारिदियो । क जीउलाई टकटक्याउँथी; शरीर सिरिङ्ग-सिरिङ्ग गरेर काँपेजस्तो हुन्थ्यो । र फेरि एकछिनपछि स्वस्थ भएर क आटव्यको अस्पष्ट ध्वनिलाई सुन्न लाग्थी, र उसलाई लाग्थ्यो, उसको हृदयान्तरको भयको कम्पन र बाहिर रात्रिको अन्धकारमा डुबेको वनमा अस्पष्ट ध्वनिहरू मिसिएर एउटै हुन गएका छन्‌- बाहिरको ध्वनि उसको हृदयमा पस्दैछ, र भित्रको भय कालो अन्धकार भएर जगत्भरि फैलिन पुगेको छ। क फेरि मनलाई दृढ पारेर कान थाप्थी । उसलाई लाग्थ्यो, अन्धकारको भय कुनै रूप धारण गरेर आउँदैछ उसका प्रति आकर्षित हुँदै । ढुकढुक गरिरहेको मुटु लिएर र त्यसको प्रतीक्षामा बसेकी जस्ती हुन्थी । त्यसै बेला एउटा पक्षी नजिकैको वृक्षबाट करायो, त्यसको चीत्कार सारा वनप्रान्तमा लहरिँदै गयो । टाढा पहाडमा पनि त्यो प्रतिध्वनि भयो । पुलोमालाई त्यो ध्वनि बालककालको एउटा परिचित ध्वनिजस्तो लाग्यो,- आफ्नो घरपछाडि लुकेर बसेको भिल्लकिशोरले बिस्तारै सुसेलेर बोलाएजस्तो- 'पुलोमा ! ए पुलोमा !'  

पुलोमाले सम्झी,- 'गाउँबाट यता लाग्दा त्यो भिल्लकिशोरसँग अन्तिम भेट भएको थियो । खोलानिर क छुट्टै उभ्भिएको थियो, एक्लै पर्खेर बसेको, हातमा जामुन र पाकेको कदमको फल पातको दुनोमा लिएर । उसलाई थाहा थियो बर्सातका यी जङ्गली फलहरू मलाई मन पर्थे । क रूखमा चढेर हाँगा हल्लाउँदै जामुन भार्थ्यो। म तल बसेर झरेका फल टिप्थेँ । पछि आमाले मलाई बाहिर जानै रोकिदिनुभयो । त्यो बिदा हुने बेलामा आमाले उसलाई हकार्नुभयो,- पर्दैन त्यो फल दिन, जा ।- मैले निराश भएर उसलाई हेरिरहेँ । बाले भन्नुभयो,- के भयो त, फलमा के दोष छ र ? पुलोमा ! लेक त्यो फल, लिए हुन्छ ।- जामुन र कदमका फल मेरो अँजुलीमा राखेर क त्यहीं उभ्भिरह्यो । उसलाई त्यहीँ, बाटोको छेउमै, उभ्भिएको छाडेर हामी हिंड्यौं । टाढा पुगेपछि रूखका भयाङले उसलाई सदाका लागि छोप्पिनुभन्दा पहिले एकपल्ट मैले उसलाई फर्केर हेरेकी थिएँ । टाढा कालो टाटोजस्तो क उभ्भिरहेको थियो । अस्ताउन लागेको सूर्यको किरणले त्यसको कटि र ग्रीवामा लाएका कौडी र सिपीका माला टल्किएका थिए ।'  

यस्ता पुराना कुरा सोच्दासोच्दै पुलोमा एकछिन तन्द्रामा लट््‌ठई । असंलग्न चित्रहरू उसको मस्तिष्कमा आइरहेका थिए;- विश्वामित्र, मेनका, अहल्या, भिल्लकिशोर । दियोको पहेँलो ज्योतिले कोठाको एउटा सानो भागलाई पीतआभामा प्रकाशित गरिरहेको थियो- बाहिरको निर्जन निस्तब्धतामा वन्य पशु-पक्षीहरूको चीत्कारको सम्मिलित गुञ्जन ।   

तत्क्षण पुलोमालाई भान भयो,- कोठाको द्वारभन्दा बाहिरको अन्धकारबाट कोही प्रकट भयो- प्रचण्ड वेगका साथ । उसको मनमा भयको सञ्चार भयो, अङ्ग-अङ्गमा चिसो कम्पन चलमलायो । उसलाई लाग्यो, वनको चिल्लो अन्धकारको डल्लो प्रबल वेगका साध हुरिँदै उसको कोठाभित्र पस्यो। पुलोमाको कण्ठबाट ठूलो चीत्कार निस्कियो । दीपको क्षीण प्रकाशमा त्यो भयङ्कर रुद्ररूप प्रकट भएको देखेर एकपटक बीभत्स स्वरमा पुलोमा चिच्च्याई,- “भिल्लयुवक !”  

त्यसपछि त्यो कालो छायाले पुलोमाको सर्वाङ्गलाई ढाकिदियो। उसले अन्धकारबाहेक अरू केही देखिन । एउटा उत्तप्त शरीर उग्र वेगका साथ पुलोमाका उपर खसेको थियो उसलाई किच्दै । त्यसको उष्ण निःश्वासले पुलोमाको मुख भतभती पोल्न लाग्यो । त्रास, पीडा र आनन्दको अनुभव एकैसाथ भयो उसलाई;- र अनि कालो आनन्दको विस्मृति, मृत्युको जस्तो, उसले सुनेभझैँ लाग्यो कानैनिर एउटा उच्छुवसित बाणी,- “सुम्निमा ! सुम्निमा !”  

भय र त्रासको प्रतिक्रियास्वरूप पुलोमाले त्यो कालो आकूतिलाई प्रबल शक्तिका साथ अँठचाई र स्वाँस्वाँ गर्दै खण्डित स्वरमा भनी,- “भिल्लयुवक ! भिल्ल !”  

त्योभन्दा कालो रात कहिले पनि भएन, त्योभन्दा भयपूर्ण घडी फेरि कहिले पनि आएन; त्यस बेलाको जस्तो पीडा उसले कहिले पनि पाइन । लाग्थ्यो, क मृत्युमा बारम्बार चुर्लुम्म-चुर्लुम्म डुब्दैछे । तर पनि त्यस्तो मृत्युलाई त्यस आग्रहका साथ कसैले अँठघाएन होला । पुलोमालाई लाग्यो आज उसलाई फुत्किन दिन हुन्न; आफ्नो आलिङ्गनबाट आज यो मृत्युलाई निस्किन दिन हुन्न । पीडा र आनन्दको एकसाथको भोगमा परेर क साउतीको सीत्कारमा भन्दै थी,- "अह अह्‌ भिल्ल, अह-अह्‌ !” उसलाई लाग्यो कि उसको कानैनिर सारा बन-प्रान्त निःश्वासित भएर बुदबुदाइरहेछ वाष्पध्वनिमा,- “सुम्निमा ! सुम्निमा !"  

[//] : # (0५ ञ् 20५  )

भोलिपल्ट बिहान जब सोमदत्तको आँखा उघ्चियो, उसलाई लाग्यो, उसका आँखा मात्र जागेका छन्‌ शरीरचाहिं रात्रिको भोगविलासमा अभौ तिमग्न छ । सुती-सुती उसले कोठाको चारैतिर दृष्टि फाल्यो । सूर्यको बालकिरणको पीतआभा आँखीभ्यालबाट पसेर कोठामा जीवन-सञ्चार गरिरहेको थियो, उज्यालो छरेर । त्यो पीतआभाले उसलाई सुम्निमाको सम्झना गरायो । सुम्निमाको शरीर पनि सुवर्णकेवराजस्तै पहेंलो छ । हिजो राति कुटीभित्र प्रवेश गर्दा यस्तै आभामय लागेको थियो दीप-प्रकाशमा यो कोठा । अनि सोमदत्तले पुलोमालाई सम्भ्यो, उसकै पार्श्वमा क निश्चिन्त भएर अभै निदाएकी नै थी । हिजो रातिको क्षीण दीपको पहेँलो उज्यालोमा पुलोमा पनि पीतआभायुक्त भएकी थी । सोमदत्तलाई पहेँलो वर्ण नै सबभन्दा राम्रो लाग्यो। उसले मनमनै भन्यो,- 'सुम्निमाको शरीरको वर्ण पनि ठिक्क यस्तै छ, अहिलेको प्रात:कालीन सूर्यकिरिणको रङ्गजस्तै, हलुका पहेँलो ।' सोमदत्तलाई उठ्ने जाँगर थिएन । शरीरको थकाइ मीठो थियो,   

आलस्य पनि विलासमय । पुलोमाले आलस्य मानेर एकपटक आङ तानी र निद्रैमा दीर्घनिःश्वास लिएर कोल्टे फर्की । उसको हात सोमददत्तको छातीमा पस्यो र तिघ्रा उसको जीउसँग टाँस्सिन पुग्यो । सोमदत्त उत्तानो परेर चुपचाप सुतिरह्यो । पुलोमा फेरि निश्चिन्त भएर सुती, निद्रामा उसको एकनासे श्वास चल्न थाल्यो । त्यसरी अचल भएर लेटिरहेको सोमदत्तलाई अप्ठघारो लाग्यो, उसलाई कम्मरमा कुनै वस्तु बिभझिरहेजस्तो लाग्यो । उसले सम्भयो,- कौडीको कन्दनी थिचिएर उसको कम्मरमा बिभझाइरहेको छ । उसले बिस्तारै आफ्नो छातीबाट पुलोमाको हात झिक्यो र उठेर बस्यो। कोठाको चारैतिर उसको कन्दनी चुँडएर त्यसका कौडी छरिएका थिए । मयूरपङ्खी मुकुट पनि किचिएरे सिरानमुनि खसेको थियो, खाली भएको दियो भित्तानिर घोप्टिएको थियो र भूइँमा तेलको कालो र बाक्लो सुकिसकेको टाटो परेको थियो । पुलोमाको सिरानीलाई उसले राम्ररी मिलाइदियो र फालिएको बर्की शरीरमा राम्ररी ओढाइदियो । अनि छरिएका कौडा र मयूरपड्खहरू टिपेर क कुटीबाहिर आयो । बाहिरको शीतल, स्वच्छ बतास र प्रभातकालीन दृश्यले उसको हृदय पुलकित भयो, शरीर हलुको भएको बोध भयो र मन रमायो । उसले कमण्डलु टिप्यो, छानामा झुन्डघाएको मृगचर्म झिक्यो र स्तानार्थ क कौशिकी नदीतटतिर लाग्यो । प्रभातको शीतल समीरले उसको शरीरमा हलुका कुतकृती उत्पन्न गराइरहेको थियो । वनका पक्षीहरू विविध स्व्ररमा चिरिबिरी गरिरहेका थिए । चराहरूको कलरवमा यतिविध्न मिठास हुँदो रहेछ भन्ने सोमदत्तलाई आज मात्रै थाहा भयो । उसलाई लाग्यो,- आजभन्दा पहिले उसले चराको बोली नै सुतेको थिएन ।  

कौशिकीतटमा पुगेर सबभन्दा पहिले सोमदत्तले पानीमा आफ्नो भिल्ल रूपको दर्शन गप्यो । आफ्नो अनुहार देखेर क हाँस्यो। र तत्क्षण उसलाई लाग्यो,- क जीवनमा पहिलो पटक हाँसिरहेको छ आज । त्यसपछि एक-एक गरेर उसले आफ्नो भिल्ल रूपको शङ्गार-सज्जालाई नदीमा फ्याँक्न थाल्यो । कौडीका मालाहरू पानीमा एउटा सानो चप्पको स्वरका साथ डुब्धे । मयूरपड्खचाहिँ जलको प्रवाहमा धेरै टाढासम्म बग्दै जान्थे, सूर्यको प्रकाशमा टल्किँदै । त्यस दिन सोमदत्तलाई स्नान गर्दा अत्यन्त रमाइलो लाग्यो । क धेरैबेरसम्म पानीमा खेलिरह्यो । अनि क सदाकै जस्तो स्नानादि क्रिया सिध्याएर सन्ध्याजप गर्न भनी कृशासनमा बस्यो ।  

उता पुल्लोमा पनि केही बेरपछि उठी । उठ्नासाथ उसले स्पष्टरूपले केही कुरा बुभन सकिन, केवल मनभित्र कहाँ हो कहाँ रमाइलो भइरहेझैँ" लागिरह्यो, कुनै मीठो सपनाको रमाइलोपनको प्रभाव जागिसक्दा पनि भइरहेजस्तै लाग्यो । एकछिनपछि क पूर्णरूपले संज्ञावती भई; अनि रातिको घटनालाई सम्झिन लागी । मातापिताका साथ गाउँमा छँदा जुन भिल्ल केटोसँग उसको मैत्री थियो, त्यसैको मधुर सम्झना मात्र भइरह्यो उसलाई । त्यही स्मृतिको आनन्दमा विभोर भएर उसले आँखा चिम्ली मानो आँखा थुनेर क रातिको अनुभवलाई दोहोच्याएर भोग गर्न खोजिरहेकी छे । तर त्यसरी कति बेरसम्म क बिहानको आलस्यको विलासमा लटिठरहन सक्छे र ? उसले उठ्नैपर्छ,   

नउठी सुख छैन । ओठलाई चुच्चो गोलाकार बनाएर उसले मधुरो स्वरमा भनी,- “भिल्लयुवक ।” एकपटक उसले चारैतिर पल्याकपुलुक भिल्ललाई खोजी । तर कहाँ थियो र त्यहाँ त्यो भिल्लयुवक ! क पो कोठामा एक्लै छे, एकदम एक्ली । 'कहाँ गयो त्यों भिल्ल ?' यसरी कोठाको दृश्यलाई हृदयङ्गम गर्दागर्दै उसलाई झल्याँस्स सोमदत्तको सम्झना भयो, 'उनी त हिजो बिहानैदेखि बेपत्ता छन्‌ ।' उसलाई हठात्‌ अत्याहट भयो,- 'सोमदत्तले देखे भने-कोठाको यो दृश्य उनले हेरे भने ?'  

पुलोमा हतारिएर उठी । मालाबाट चुँडएका कौडाहरू सिरानीमा, गुन्द्रीमा र कोठाका कुनाकाप्चातिर अभै छँदै थिए। मयूरपड्खका सानासाना भूुत्लाहरू पनि कोठामा यताउति टल्किरहेका थिए । उसले पहिरिएको लुगा फुस्केको थियो । त्यसलाई कम्मरमा बाँधेर लुगा तानतुन पार्दै क उठी र भूइँका भुत्ला र कौडाहरू टिप्न लागी । भित्तातिर घोप्टिएको दियोलाई सोझो पारी; अनि क हतारिएर बाहिर आई र चारैतिर राम्ररी हेरी, उसको मन ढुक्क भयो । सोमदत्त फर्केको कतै कुनै चिह्न थिएन । तर उलिखेरै उसको दृष्टि पस्यो मृगचर्म भझुन्डयाउने गरेको ठाउँमा । त्यहाँ मृगचर्म नदेखेर उसलाई शङ्का भयो,- 'के सोमदत्त फर्केर आइसके ? नत्र, मृगचर्म कहाँ गयो त ?' उसको मुटु ढुकढुक गर्न थाल्यो । दुगुर्दै क गोठपछिल्तिर गई र हातैले एउटा सानो खाडल खनेर उसले कौडी र मयूरका प्वाँखहरूलाई त्यसमा पुरिदिई । त्यसै बेला गोठमा गाईले बाँ, गरी, तर पुलोमाको ध्यान त्यतापषट्टि थिएन । क व्यग्र चिन्ताका साथ सोमदत्तको सम्झनामा एकाग्र धी । घरी-घरी उसको मन घबडाएर प्रश्न गर्थ्यो,- 'तिनी राति नै त फर्केनन्‌ ?'  

यस्तै चिन्ता र विकलताका साथ पुल्लोमा पनि नुहाउन कोशीतटमा पुगी । मनमा व्यग्रता भए पनि उसको शरीरमा असाधारण स्फूर्ति र अज्ञात प्रसन्तता थियो । सूर्यतर्फ मुख फर्काएर ध्यानमग्न भई अचल बसेको सोमदत्तलाई देखेर पुलोमाका हलुकासँग चलिरहेका गोडा लैक्रजाले अचानक भारी भए । क धरतीमै गाडिएजस्ती भई । उसका गोडा अगाडि बढ्न सकेनन्‌ । पुलोमालाई लाग्यो, सोमदत्तको अनुहारमा आज असाधारण दीप्ति छ, सूर्यको प्रकाश परेर त झन्‌ उनको मुहुडा ऐश्वर्यमय भएको छ । त्यस्ता तापसी ब्राहमणकी पत्नीको कुलटा आचरणलाई सम्भझेर पुलोमाले आफूलाई धिक्कारी,-हे भगवान्‌ ! किन मलाई यो पापमा बेन्यौ ? म किन आफ्नो तपस्वी पतिजस्तै हुन सकिनँ ?'  

पुलोमाको पयरको शब्द सुनेर सोमदत्तले आँखा उघास्यो । उसका नेत्रमा स्नेह र करुणाको ज्योति थियो । त्यस्तो प्रेममय “दृष्टिले उसले पुलोमालाई कहिल्यै पनि हेरेको थिएन । झन्‌ यता त उसको आग्रहहीन दृष्टिमा तिरस्कार र वैरभाव मात्र रहन थालेका थिए । अहिले पतिको त्यो सुकुमार दृष्टि आफ्ना उपर परेकाले पुलोमा आश्वस्त भई । उसले मनमनै भनी,- 'सोमदत्तले केही पनि थाहा पाएका रहेनछन्‌ ।'  

सहसा उसलाई तीव्र आनन्दको उद्रेक भयो । नुहाउन भनेर क पानीमा पसी । नदीको शीतल जलले शरीरको सारा व्यथा हरेर लगेजस्तो भयो उसलाई । मानौं पत्रैपत्र   

परेर रहेको जीवनको ताप पखालियो । उसको मन पुलकित भयो । क्षणक्षण उसलाई भिल्लयुवकको सम्झना हुन थाल्यो । जलको शीतल स्पर्शले उसलाई लाग्यो, उसको शरीर फुर्फुरिरहेको छ आनन्द मानेर, कहाँ होला भिल्ल अहिले ? रात्रिको कति प्रहर बितेपछि गयो होला क कुटीबाट ? नदीभित्र पानीमा डुबेर सदाको जस्तो स्नान गर्दा उसलाई यस्तो आनन्दको र उल्लासको अनुभव पहिले कहिल्यै भएको थिएन । उसलाई लाग्यो, उसका शरीरका रोम-रोममा आनन्दको स्पन्दन भइरहेको छ । पूर्ववर्ती तट जहाँ ङ नुहाइरहेकी थी, अरूभन्दा उच्च भूमि हुनाले प्रभातको शीतल छाया अझ बाँकी नै थियो, तर पश्चिमतिरको तटलाई सूर्यका किरणले उज्यालो पारिसकेको थियो! त्यसतिरका बालुवाकण र ढुङ्गाहरू प्रकाशमा टल्किन थालिसकेका थिए । माटो, बालुवा र साना मसिना ढुङ्गाहरूका पत्रैपत्र परेको त्यो उच्चा तटबन्धभन्दा माथिको विस्तृत वन- प्रदेशभित्र दिनको चहलपहल प्रारम्भ भइसकेको थियो । त्यताबाट कुनै पक्षीको एकोहोरो स्वरप्रलाप आइरहेको थियो । पुलोमाको मर्ममा त्यो स्वर ध्वनित भयो । क पुलकित भई । जलमा डुबेको उसको नग्नदेहमा कोशीको हलुको दक्षिणबाहिनी प्रवाहले एक प्रकारको आनन्ददायी कुतकृती उत्पन्न गर्दै गयो । निहुरिएर उसले आफ्नो शरीरलाई हेरी । छिप्पिएको शरीर किञ्चित्‌ ढल्न खोजेको, तर आज पुलोमालाई आफ्नो शरीरको अत्यन्त ममता लाग्यो । मायाको अर्थहीन चेष्टामा उसले बगिरहेको पानीलाई अँगाली । यो रित्तो चेष्टामा पनि उसलाई असाध्य रमाइलो लाग्यो, मानो पूर्ण सजग चेतनाका साथ क स्वप्नको रमाइलोपनको अनुभव गरिरहेकी छे । उसले मनमनै भनी,- 'कहाँ होला त्यो भिल्लयुवक अहिले ?' रात्रिको चेतनालाई लुप्त पार्ने असहनीय आनन्दको सम्झनामा क डुब्नै आँटेकी थी । त्यसलाई कल्पनामा पुनरावृत्ति गर्ने त उसमा सामर्थ्य थिएन, तर त्यस बिराद्‌ अनुभवलाई जति पनि अहिले सम्भझनाद्वारा टिप्न सक्थी त्यसलाई टिप्दै पुलोमा धेरैबेरसम्म आत्मविभोर भएर पानीमा नुहाइरही । उसले अरू सबै कुरा बिर्सी;- यो बिर्सी कि आश्रमनिकटको नदीतटमा क स्तान गरिरहेकी छे, र आश्रमवासी पति त्यहीँ नजिकै कुशासनका उपर सन्ध्यामा लीन छन्‌ । त्यो बिहानको समयलाई तै उसले बिर्सी र आफू भएको कोशीप्रान्तलाई नै,- उसका चेतनाबाट वर्तमान एकदम लुप्त भयो । क मोहित भएर सम्भिन थाली भिल्लयुवकका साना-साना कुराहरू । बीचबीचमा कुनै मधुर सङ्गीतको टेकजस्तो मनमा प्रश्न उठिरहन्थ्यो,- 'कहाँ होला अहिले त्यो युवक ?"  

सोमदत्त कुशासनमा बसेर सधैंको जस्तो ध्यानमा लीन हुने चेष्टा गरिरहेको थियो, तर मन स्थिर थिएन, चञ्चल थियो; कुनै व्यथाले होइन केवल अनुभव अहिलेसम्म अप्राप्य भएको आनन्दले । उसको शरीरले प्राप्त गरेको अनुभवले चब्चलता ल्याएको थियो । ईश्वराराधनामा केही गरेर पनि उसको मन एकाग्र हुन सकेको थिएन । क्षणक्षणमा उसको मन त्यसै फुरुङ्ड-फुठुङ्ङ भएर रमाउँथ्यो । उसको मस्तिष्कमा हिजो दिनभरिका घटनाहरू एक-एक गरेर आइरहेका थिए । मनुवादह तस्वीरमा देखेजस्तो स्पष्ट, उसको दृष्टिको अगाडि अहिले पनि झलझल उपस्थित भइरहेको थियो । साँझ   

पर्दानपर्दै उसमा उन्माद चढेको पनि सम्झना छ, जहाँ केवल स्पन्दित अन्धकारको महासागरमा देहयुक्त परमानन्दको ज्वारमाथि ज्वार आइरहेको थियो- पहेँलो-पहेंलो । त्यस अन्धकार र परमानन्दमा मिसिन पुगेको थियो त्यो पीतप्रकाश जसले सोमदत्तलाई बारबार सुम्तिमाको सम्झना गराउँथ्यो । कुशासनका उपर बसेर केवल ध्यान गर्दा रात्रिको अनुभव पक्रिन खोज्दा घरीघरी सोमदत्तको हात पर्थ्यो सुम्निमाको तस्वीर मात्र,- सुनको मूर्ति प्राणवन्त भएकी किरातबाला सुम्निमा ।  

सोमदत्तले सम्भ्यो,- यही तटमा सुम्निमासँग उसको प्रथमबार भेट भएको थियो । एक-एक गरेर उसको मस्तिष्कमा सुम्निमाका विभिन्न भावहरूका चित्र नाच्न थाले। क स्मृतिको प्रवाहमा भासिँदै गयो, भासिँदै गयो । वर्तमान उसका लागि लोप भइसकेको थियो । उसलाई एकरत्ति सुद्धि रहेत कि पुलोमा त्यहीँ नजिकै कोशीको जलमा स्नान गरिरहेकी छे ।  

जब पुलोमा नुहाइवरी तटमा उक्ली, पतिको ध्यानमग्न अवस्था देखेर चकित हुँदै क थामिई । भरखरैको उसको आनन्दमग्नता एकाएक लोप भयो । पानीबाट निस्केर हलुको गतिले क आइरहेकी थी । पैतलामुनिको बालुवा थिच्चिएर किञ्चित्‌ भासिन्थ्यो, र त्यसले उसको पैतलामा सुखको गुदगुदीको अनुभव हुँदै थियो । प्रत्येक पगमा त्यही सानो सुखलाई अनुभव गर्दै क आइरहेकी थी, उसको दृष्टि अचल बसिरहेको सोमदत्तका उपर परेको थियो, क थामिई; उसलाई हठात्‌ ग्लानि भयो । पतिको एकाग्र ब्रहमचिन्तनको मुद्रा लक्ष्य गरेर उसलाई लाग्यो,- सोमदत्त कति धर्मभीरु तथा क्रषितुल्य छन्‌ । उनको तुलनामा आफू कति होची र पातकी । जीवनको यावत्‌ धर्म आर्जन एउटा रात्रिको सानो अनुभवमा लुप्त भएर गयो । के क एउटी साधारण कुलटा भइन र केवल एक रातको अनुभवले ? पुलोमाले मनमनै आत्मभर्त्सना गरी । उसलाई लाग्यो, सोमदत्तको तुलनामा क तुच्छातित्च्छ छे । यो विचारले उसको मनमा पतिका प्रति ठूलो आदरभाव जाग्रत्‌ भयो । आत्मग्लानिविभोर भएर उसले पतिका सामु घुँडा टेकी, र बिस्तारै स्वानार्द्र शिरलाई पतिका चरणमा राखिदिई।  

सोमदत्तको ध्यान भङ्ग भयो । पत्नीको यस्तो अनौठो व्यवहारले उसको प्रसन्नता झन्‌ बढ्यो । उसलाई लाग्यो, आजको परमप्राप्तिमा उदार हृदयताको अब सीमा नै छैन । उसले पुलोमाको शिरमा हात राख्दै भन्यो,- “कल्याणी ! भद्रे !”  

त्यो एउटा यस्तो क्षण थियो उनीहरूको जीवनमा कि उनीहरू दुवै हृदयको भावै बाहुल्यका साथ आपसमा अत्यन्त निकट भए । त्यति एउटा क्षणमा उनीहरूले पतिपत्नीको सीमाको छेउछाउमा पुगेर आपसको दाम्पत्यप्रेमको एकपटक दर्शन गरे । त्यो एकक्षणका लागि सोमदत्तले सुम्निमा र पुलोमाले भिल्लयुवकलाई मनमा नसम्भझेर आपसमा पतिपत्नी भएर प्रेमको मधुर भावनाको अनुभव गरे । यो उनीहरूका निम्ति अत्यन्त नै अभिनव अनुभव थियो । सोमदत्तले अकारण नै स्नेहको स्वरमा पत्नीलाई सुकुमार सम्बोधन गन्यो,- “पुलोमा !” सम्बोधनको आफ्नै कोमल स्वर लक्ष्य गरेर   

सोमदत्तलाई किञ्चित्‌ अप्ठ्यारो लाग्यो। क चुप्प भयो। उता पुलोमाले पतिको कोमलवाणीको सम्बोधनले चकित भएर सोमदत्ततिर हेरी। उसको मुखमण्डलमा स्नेहको दीप्ति थियो- एउटा चिल्लोपन । पुलोमाको हृदय पगिलियो । उसले पनि अत्यन्त आर्द्वै स्वरमा भनी,- “पतिदेव !” तर हठात्‌ उसलाई पनि आफ्नो आर्द्वता एकदम अस्वाभाविक लाग्यो, यस्तो कि अहिलेसम्म उनीहरूका बीच त्यस्तो कहिले पनि भएको थिएन । अप्ठ्धारो मानेर क पनि चुप्प लागी ।  

आपसी भावनाले गद्गद हुँदै सोमदत्त र पुलोमा कुटीमा फर्केर आए । दिन धेरै माथि चढिसकेको थियो । यद्यपि यज्ञबेला बितिसकेको थियो र उनीहरूलाई यज्ञ गर्ने कुनै उत्साह पनि थिएन,- तैपनि दैनिक नियम भङ्ग गर्ने इच्छा उनीहरूले गरेनन्‌ । सदाको जस्तो उनीहरूले यज्ञ गरे, दुवैलाई त्यसमा केही रुचि थिएन । दिउँसो भोजन गरेपछि एकछिन सानासाना साधारण किसिमका कुरा भइरहे धर्मग्रन्थका विषयहरूमा । सोमदत्त विश्वाम गर्न चाहन्थ्यो । उसले भन्यो,- "अब तिमी पति केहीछिन विश्वाम गर्न जार ।”  

पुलोमा पनि आफ्नो कुटीकक्षमा एक्लै बस्न चाहन्थी । पतिको आदेश सुन्नासाथ क आफ्नो कक्षमा गई । दुवै आफ्‌-आफ्नो ओछथानमा पल्टिएर रात्रिको घटनालाई सम्भिन थाले, आफ्नो एक्लो एकान्तको प्राप्तिजस्तो, अरूहरूका आँखाबाट जोगाएर राखेको धनलाई कृपणले गाडेको ठाउँबाट झिकेर हेरेजस्तो । सोमदत्तलाई त थाहा थियो रातभरि उन्मादमा उसले सुम्निमा सम्झेर अँगालिराखेकी अरू कोही थिइन्‌ उसकी पत्नी पुलोमाबाहेक । तर उन्मादको भ्रम पनि, त्यस अवसरको अनुभव र प्राप्तिले गर्दा, यथार्थभन्दा पनि अधिक सत्यजस्तो लागिरहेको थियो उसलाई । यौन-आनन्दसँग ब्रह्मानन्दको तुलना भएको छ कुनै-कुनै धर्मग्रन्थहरूमा । पछि, ब्रह्मानन्दको अनुभवबाट, पुन: साधारण जीवनस्थितिमा प्राप्त भएपछि पनि त्यस आनन्दको अनुभव स्थूल दैनिक जीवनको यथार्थताभन्दा गहकिलो र अधिक सत्ययुक्त हुन्छ भन्छन्‌ त्यस्ता आत्मदर्शीहरू । सोमदत्त सोच्दछ,- 'मेरो हिजो रातिको अनुभव उन्मादजन्य त होला, तर निश्चय नै त्यस्तो उन्माद साधारण बिक्षिप्तता थिएन जसले परिणाममा व्यक्तित्वको क्रमशः हास गराउँदै लग्छ । मेरो विक्षिप्तता त जीवनदायिनी थियो जसको अनुभूति रात बिताउँदा, लाग्छ, मेरो व्यक्तित्व झन्‌ विकसित हुन गएको छ । मेरो जीवन र चेतनाको स्तर त्यो अनुभवले झन्‌ उच्चतर भएको छ ।'  

सोमदत्तले मनमनै भन्यो,- 'फेरि मेरो कुनै पापकर्म पनि त भएन । उन्मादमा पनि' भ्रमको तीव्रतामा पनि, पतिपत्नीको समागम नै भयो, पापकर्म भएन । बिचरी पुलोमालाई वास्तविक सत्यको ज्ञान हुन पाएन, र कचाहिं पापबोधले पीडित होली ।  

यस प्रकारको विलासमय चिन्तनमा क डुबिरह्यो । हलुको तन्द्राको लदठघाइले उसका आँखा झमझम हुन थाले । हिजो दिउँसोको परिश्रम र रात्रिको अनुभवले क्लान्त भएको थियो उसको शरीर । मनमा कुरा खेलाउँदा-खेलाउँदै क भुसुक्क निदायो ।   

पुलोमा आफ्नो कोठामा आउँदा उसले बिहान जुन स्थितिमा छाडेकी थी त्यही स्थितिमा थियो उसको कोठा । कोठाभित्र पस्तासाथ उसको समग्र चेतनालाई एक्कैपटक आक्रमण गरेजस्तो गरी हिजो रातिको घटना र निस्सासिने घडीको सम्झनाले उसलाई छोप्यो । उसलाई लाग्यो, कोठाभित्र ती यावत्‌ कुरा मानो रगमगाइरहेका छन्‌ । क शिथिल भएजस्ती भई । गुन्द्रीमा थ्याच्च बसेर बिस्तार-बिस्तार शरीर ढाल्दै उसले सिरानीउपर शिर राखी । अनि मनमनै भनी,- 'पाप-पुण्य, चाहे जेसुकै भएको होस्‌ हिजो, तर आज म हिजोकी पुलोमा कदापि रहिनँ । त्यो अनुभवले मलाई अर्कै नारीमा परिणत गरिदिएको छ; केवल मेरो भावजगत्‌मा मात्र होइन, मेरो शरीरको रगरगमा नयाँपनको सृष्टि हुँदैछ । पुरुषलाई कुन्त कस्तो हुन्छ यौन-अनुभव, यदि सार्थक त्यो हुन गयो भने, तर नारीका लागि त्यस घडीदेखि नयाँ जीवन प्रारम्भ हुन्छ उसको । भगवान्‌ले चाहेका छन्‌ भने सम्भवत: सन्तानरचनाको क्रियामा म लागिसकिहुँली ।'  

पुलोमाले आफ्नो हात हलुकासँग पेटमा राखी । उसले सोमदत्तलाई सम्झी कि 'हाय ! म यो महान्‌ अनुभवको साँझमा उनलाई सम्मिलित गर्न सक्दिनँ । मेरो यो उपलब्धि नितान्त एक्लो हुने भयो ।' यस प्रकारको चिन्तन गर्दागर्दै क पनि लददिँदै गई । एकपटक उसले आफ्नो भाग्यको सराहनासमेत गरी; भनी,- 'ईश्वरले मेरो रक्षा गर्न सोमदत्तलाई अज्ञानमा राखे ।' अनि एकछिनपछि क भुसुक्क निदाई । उनीहरू धेरैबेरसम्म सुतिरहे । उठ्दा साँझ परिसकेको थियो ।  

भोलिपल्टदेखि उनीहरूको जीवन सदाको जस्तो नियमबद्ध चल्न थाल्यो । धार्मिक अनुष्ठान, यज्ञादि कार्यहरूमा कुनै व्यतिक्रम आएन । उनीहरू आपसी जीवनमा कहिले पनि शारीरिक सम्बन्धको आकर्षणले बाँधिएनन्‌,- त्यसो हुँदा सँगसँगै निवास गरे पनि उनीहरू बेग्लाबेग्लै बसेका जस्ता थिए । उनीहरूलाई त्यस रातको अनुभवले, उनीहरूको व्यक्तिगत जीवनलाई जरैदेखि हल्लाइदिएको भए तापनि, दृढतापूर्वक गठित भइसकेको स्वभावले गर्दा पुनः उनीहरूको आफआफ्नो व्यक्तिगत जीवनको रथ स्वभावको गहिरो डोबमा लागेर हिंड्न थाल्यो । तर के अब उनीहरू पहिलेको जस्तो निश्चिन्ततासँग दैनिक कार्य सम्पादन गर्दै जीवनयापन गर्न आउँथे र ? बाहिर देख्दा आश्रमको दैनिक नियम तथा निष्ठाचारमा कुनै फरक परेको थिएन, तर त्यसमा निवास गर्ने दुई प्राण- स्त्री र पुरुषको अन्तर्जगत्‌मा महान्‌ उथलपुथल आएको थियो । आपसी सम्बन्धको पुरानो आधार, जो लामो सहवासको स्वभावले- त्यसमा हार्दिक आकर्षणशून्य भए तापनि र पतिपत्तीको धार्मिक उद्देश्यमाथिको आस्थाले निर्मित भएको थियो, अब समाप्त भइसकेको थियो । तर त्यसको ठाउँमा उनीहरूले सम्बन्धको अर्को कुनै आधार भेट्टाएका थिएनन्‌ । तसर्थ, उनीहरूको स्थिति बहुतै विचित्र र अप्ठ्धारोमा परेर आपसमा तर्केर बस्न थाले । जहाँ पहिले एकान्तसेवनमा भयावह नीरसताको बोध हुन्थ्यो अब त्यहाँ उनीहरूलाई आफ्आफ्नो कोठामा एक्लै बस्दा अनुभवको परिपूर्णताको बोध हुन थाल्यो । उनीहरूले बुभन थाले कि एकान्तता रिक्तता होइन किनकि त्यस बेला अनुभवको तोडले   

शरीर र मन अभै काँपिरहेजस्तो हुन्थ्यो । यही कारण थियो कि उनीहरू मौका पाउनेबित्तिकै आफआफ्नो कोठामा आएर बस्ने गर्थे, एकान्तमा शान्ति पाउँला भनेर होइन । एक त, एकान्तमा निर्वाध सुखको एकलौटी भोग गर्न पाइन्थ्यो, र अर्को नयाँ स्थितिमा आफ्नो स्थान प्राप्त गर्नका लागि प्रयत्न गर्न सकिन्थ्यो, भाव र उत्तेजनामय विचारहरूको विश्वृङ्खलतामा भनेका क्राहरूलाई केलाएर तिनमा तारतम्य ल्याउनका लागि छरिएका श्रृङ्खलालाई एकएक गरेर टिप्दै । एउटा कुराचाहिँ निश्चित थियो; अनुभवको एक झोंकमा, उनीहरूले विचारको जुन प्रासाद खडा गरेका थिए र जसभित्र निवास गरेर उनीहरूलाई जुन निरापदताको भान भइरहेथ्यो, त्यो अकस्मात्‌ धराशायी भयो!  

तर जीवनपर्यन्त जुन क्रालाई उनीहरूले सत्य भनेर मानिआएका थिए त्यसको विनाशका खण्डहरू आँखासामुन्ने नै भए तापनि स्वभावले गर्दा उनीहरू त्यसलाई स्वीकार गर्न प्रस्तुत थिएनन्‌ । त्यसो हुनाले उनीहरूको मन-हृदयभित्र भयानक अन्धवेग मच्चिरहेको थियो । अनुभव कि आस्था कुन वस्तु मिथ्या हो ? अनुभव, आफूलाई परिआएको, आफूले भोगेको कि चिन्तनको आधारमा खडा गरेको परिकल्पित विश्वास ? कुन सत्य हो इन्द्रियजन्य भोग कि बुद्धिजन्य वैचारिक निष्कर्ष ? के इन्द्रियले सदा सत्यानुभूति मात्र गराउँछ र ? मृगमरीचिका के दृष्टीन्द्रियदोष होइन र ? हो, बुद्धि पनि तर्कमूलक भएकोले गणितन्यायअनुसार शुद्ध सिद्धान्तको परिणाम त त्यसले अवश्य झिक्ला तर के त्यस्तो परिणाम र शोध जीवनको अनन्तमुखी सत्त्वसँग नितान्त टाढाको कुरा हुँदैन भन्ने के प्रमाण यदि इन्द्रियानुभूतिको मापदण्डबाट त्यसलाई विचार नगर्ने हो भने ? यदि त्यो रातको अनुभवलाई कुनै उपायले आफ्नो जीवनबाट परिष्कार गरेर मैटिदिन सकेको भए उनीहरूलाई सजिलो पर्ने थियो । तर, अब त्यो कसरी सम्भव हुने हो र ? जुनसुकै चिन्तन र जुनसुकै कार्यमा उनीहरू लागिरहेका भए पनि त्यो अनुभव उनीहरूका उपर निरन्तर व्याप्त नै रहन्थ्यो, उनीहरूले फेरेको साससम्मलाई पनि सुगन्धयुक्त पारेर । र उनीहरू आफैँ पनि त्यो अनुभवको आनन्दबाट मुक्त हुन चाहँदैनधे । उनीहरूको रिक्त जीवनलाई परिपूर्ण बनाएको थियो त्यही अनुभवले, उनीहरूको जीवन असमर्थ हुन गएको थियो त्यही घटनाले । यस्तै निरन्तरको द्वन्द्वमा सोमदत्त र पुलोमा छटपटाइरहन लागे ।  

पुलोमा एक्लै बसेर सोच्थी,- 'पाप के हो ? जीवनमा त्यसको कुनै लक्षण छ जो जीवनमा नै प्रकट हुन्छ घाउमा पीप प्रकट भएजस्तो ? मरेपछि पाप-पुण्य, दण्ड- पुरस्कार पाइन्छ भन्छन्‌, तर त्यो पनि त प्रतिकार्यमा पाइने बस्तु हो । त्यहाँ पनि पाप- पुण्यलाई चिनाउने, त्यसको यथार्थ रूप दर्शन गराउने कुनै लक्षण भेट्टाइँदैन । र यस जीवनमा दण्ड र पुरस्कारको प्रश्न पनि उठ्दैन । यस्तो स्थितिमा केलाई पाप र केलाई पुण्य भन्ने ? कुन्ति, सोमदत्तलाई यस जीवनमा पाप-पुण्य चिन्ने ज्ञानछकि! उनी त धर्मात्मा छन्‌; म पो पातर्की भएँ । तर के साँच्चै नै म पातकी भएँ र ? त्यहीतम   

जान्न चाहन्छु । यतिका दिनपछि आजसम्म पनि त्यस रात्रिको अनुभवको सुखले मेरो शरीर पुलकित हुन्छ, त्यसको सम्झना मात्रले मेरो नारीशरीर द्रवित हुन्छ, उल्लासमा र मनमा सङ्गीतको सुमधुर ध्वनि सुनिएजस्तो भान पर्छ । पापको त्यस्तो अनुभूति त नहुनुपर्ने हो !'  

सोमदत्त पनि एक्लै आफ्नो कोठामा बसेर कल्पनाको आनन्दलहरीमा तैरिन्थ्यो । गङ्गास्तानबाट कल्मष पखालेर जीउ र मन शुद्ध हुँदा जुन रमाइलो अनुभव हुन्छ, त्यस्तै भइरहन्थ्यो उसलाई अचेल । त्यो रातको अनुभव महागङ्गास्तान रहेछ, शरीर र मन दुवैलाई सदा-सदाका लागि पुलकित पार्ने । र, यस्तो अनुभव किन हुन गयो उसलाई ? यौनसम्बन्धमा यस्तो शुचिताको बोध, यस्तो विपुल आनन्दको अनुभव ? के यस्तो हुनु पापशक्ति त होइन ? पाप के हो ? के स्त्रीसमागमको सुखमा नै पाप निहित छर ? उसले शास्त्रादि ग्रन्थमा पढेको थियो, स्त्रीसमागममा पाप निहित छैन यदि आनन्द त्यसको उद्देश्य होइन भने र यदि समागमी स्त्रीपुर्ष पतिपत्नी छन्‌ भने । पुलोमा उसकी पत्नी थी र धर्मशास्त्रमा पनि उसका साथ यौनसम्बन्ध वर्जित छैन अपितु पुत्र- प्राप्तिको हेतुले स्थापित भएको सम्बन्ध समर्पित छ । यिनै सब कुराबाट सोमदत्त सानो सन्तोष प्राप्त गर्थ्यो । सोमदत्त आनन्दप्राप्तिको दोषलाई पनि तर्कले शुद्ध पार्न खोज्थ्यो- अन्ततोगत्वा, सम्भोगको संयोगजात, उब्जाउ वस्तु हो आनन्द । मुख्य प्राप्तिहेतु त सन्तान हो । पुलोमाले सन्तान धारण गर्न सकी भने आनन्दको दोषबाट र मुक्त हुनेछ । तर के यति साधारण र सहज अनुभव थियो उसको र ? भन्छन्‌, धर्मको सूक्ष्म गति छ । वायुजस्तो अदृश्यगोचर त्यसको प्रवेश छ । पापपुण्यको विवेचना गर्ने धर्म-दृष्टि अत्यन्त तीक्ष्ण हुन्छ । के सोमदत्त व्यावहारिक तर्कबाट धर्मको आँखा छल्न सक्थ्यो र ? त्यस दिन राति कोसँग सम्भोग भएको थियो उसको ? पुलोमालाई त उसले भोलिपल्ट बिहान व्यूँझिएपछि मात्र देखेको थियो आफूसँगै टास्सिएर सुतिरहेकी । त्यसैले अनुमानबाट क आज भन्छ, उसको समागम शास्त्रविहीन भएको छ आफ्नी सहधर्मिणीका साथ । त्यस दिन रातभरि उसले आफ्नो आलिङ्गनमा राखेकी नारी वास्तवमा आफ्नी पत्नी पुलोमा नै थी भनी स्वीकार गरे पनि के भावनामा क सुम्निमाका साथ टाँस्सिरह्यो त रातभर ? के सुम्निमा भन्ठानेर होइन र ? त्यसो भए पाप र पुण्यको आधार के ? शरीर या मत ? दोषको मूल स्रोत कहाँ छ ? देहजगत्‌ अथवा भावजगत्‌मा ? अहिलेसम्म पनि सोमदत्तले प्राप्त गरिरहेको आनन्दानुभूतिको कारण के यही होइन कि उसको आत्माले एक रात, भ्रममा परेर नै भए पनि सुम्निमालाई त्यस अनुभवबाट भझिकिदियो भने त्यहाँ बाँकी नै के रहन जान्थ्यो र ? सोमदत्तले उद्विग्न भएर भन्यो,- 'पाप भावनाजगत्‌को वस्तु हो ।'  

१५ गर १) ५  

यस्तै अवसरमा एक दिन पुलोमाले सोधी,- “आर्यपुत्र ! पापको रूप कस्तो छ ? कसरी त्यसलाई चिन्ने ? त्यसको स्वाद कस्तो हुन्छ ? कसरी त्यो स्वाद थाहा पाउने ? शरीर र मनमा त्यसको कस्तो अनुभव हुन्छ ? के पक्षीद्वारा मङ्गल प्रभाती गाएर   

जगाएको सूर्योदयजस्तो सुन्दर रूप छ त्यसको ? के त्यसको स्वाद मधुको जस्तो मीठो हुन्छ जिभ्रोमा ? के शरीर र मनमा त्यसको अनुभवमात्रले पनि, हलुको बतासले नदीको वक्ष कम्पित गर्ते लघु लहरजस्तो, आनन्दोर्मि उठाउँछ ?”  

सोमदत्तले भन्यो,- “पुलोमा ! पाप मनको कुरा हो। तिमी तिश्चिन्त होङ । तिमीलाई यस्तो विचार अकारण आउँछ । तिमी पुण्यात्मा नारी छ्यौ । शरीरले पनि तिमी शुद्ध छ्यौ, किन्तु यदि शरीरबाट मात्र, मन चोखो नै रहेर केही कार्य हुन गएको छ जो तिम्रो दृष्टिमा दोषपूर्ण छ भने पनि; शरीर केवल मनको यन्त्र मात्र हो । मनले पाप र पुण्य कार्य गर्छ । तिमी व्यर्थै आफूलाई नधिक्कार ! पापी त म हुँ, मनबाट ।”  

सोमदत्तलाई लाग्यो, यस प्रकार पत्नीका सम्मुख आफूलाई दोषी भनेर केही अंशमा भए पनि क पाप मोचन गरिरहेछ । पुलोमाले सोमदत्तको यस्तो अचिन्त्य कुरा सुनेर पतिभक्तिमा विष््वल हुँदै भनी,- "आर्य ! यो कस्तो असङ्गत कुरो तपाईं मलाई भनिरहनुभएको छ ? मलाई थाहा छ, मेरा पति क्रषि हुन्‌; उनबाट मनसा, कर्मणा कुनै पनि पाप हुन सक्दैन । म पो पापी नारी हुँ ।” ।  

सोमदत्त पत्नीका प्राति करुणाले गदगद भयो र उसलाई स्वयं आफो पाप पुलोमाको अज्ञानजनित पापभावनाले भन्‌ गर्हित लाग्यो । उसले स्नेहवार्द्र स्वरमा भन्यो,- “तिमीलाई थाहा छैन पुलोमा ! तिमी पवित्र छ्यौ; पापी म हुँ ।”  

पुलोमाले पनि अचानक गदूगद भएर भनी,- “त्यस्तो आज्ञा नहोस्‌, पतिदेव ! तपाईंलाई थाहा छैन, कति ठूलो पापकुण्डमा डुबेकी छु म ।”  

सोमदत्तले भन्यो,- “विश्वास गर पुलोमा ! मलाई सबै थाहा छ । तिमीबाट कुनै पापकर्म भएको छैन । निश्चिन्त होक तिमी ।”  

पुलोमाले केही संयत भएर एकछिनसम्म सोमदत्तको अनुहारलाई हेरी । उसको अनुहारमा स्नेहको स्तिरधता थियो तर पुलोमालाई एउटा कुराले भने विह्वल पाव्यो,- 'किन आज सोमदत्त कसँग यस्तो व्यवहार गरिरहेका छन्‌ ? भन्छन्‌, मलाई सबै कुरा थाहा छ। के थाहा छ सबै कुरा उनलाई ? के त्यस रातको कुरा पनि थाहा छत ?'  

मनमा अत्यास मानेर पुलोमाले फेरि सोमदत्तको मुहारलाई राम्ररी हेरिरहन सकिन । उसले शिर निहुराई र निहुरिएर नै आँखाको कुनाबाट सोमदत्तको अनुहारलाई अध्ययन गर्दै एकपटक हेरी । सोमदत्त पुलोमालाई हेरिरहेको थियो, क पनि बक्र आँखाले नै । पुलोमालाई त्यो क्षण असह्य भयो । क जुरुक्क उठी र आफ्नो कोठामा आई ।  

कोठामा आएर पुलोमा अत्यन्त उद्विग्न भई । उसको मनमा एकनासले एउटै प्रश्न उठिरह्यो,- 'सोमदत्तको कथनको अर्थ के हो ? किन उनी भन्छन्‌, मलाई थाहा छ, के थाहा छ उनलाई ? यदि साँच्चै नै उनले त्यस रात हामीलाई देखेका भए ? यस्तो लज्जामय नग्ततामा कसरी उनीसँग जीवन बिताउन सक्छु र म ?' पुलोमा त्यत्रो सर्वनाशको कल्पना गर्न सक्दिनथी, र मनलाई कमजोर हुनबाट बचाउँदै उसले भतती,- 'अहँ ! उनलाई केही पनि थाहा छैन ।'   

कोठाको भूइँमा अस्ति रातिको दियोको तेलको चिह्न अझै बाँकी नै थियो, खैरिँदै गएको कालो धर्सो। त्यस दिनको रातिको सम्झनाले उसलाई आश्वासन पाएजस्तो भयो । क एकछिनमै चङ्गा भई । उसलाई लाग्यो,- त्यो अनुभवको सुखलाई कसैले उसबाट खोस्न सक्दैन । यथार्थ सत्य त त्पो थियो, उसको सुख- जो त्यो रात कहिले पनि नसिद्धिने गरी उसको सम्पूर्ण जीवनलाई भर्न आएको थियो । त्यसैले क ऐश्वर्यवती भएकी छे, भाग्यवती, सौभाग्यवती । यो तथ्यका सामु सोमदत्तको भनाइको के अस्तित्व जो क आफैँ नै अस्पष्ट थियो ? वनको बाघले भन्दा मनको बाघले खाएको जस्तो आचरण कित गर्नु ? यसरी आफूलाई आश्वस्त पार्दै क स्वप्नलोकमा पुगी जहाँ उसको सहचर केवल एउटा भिल्ल हुन्थ्यो र जहाँको ध्वनि केवल उसले बोलाएको स्वर साउती गरेजस्तो पुकार मात्र थियो,- 'पुलोमा ! पुलोमा !' यस प्रकारको सुखतन्द्राबाट बिउँभझिनेबित्तिकै पुलोमालाई च्वास्स काँडा बिभझेजस्तै गरी उसको मर्मस्थललाई भेट्दै सोमदत्तको बोली सुनेको जस्तो लाग्थ्यो,- 'मलाई सबै कुरा थाहा छ !'  

पुलोमा मनलाई दृढ पार्दै भन्थी,- 'के थाहा छ ? सोमदत्त ! तिमीलाई केही थाहा छैन । तिमीले सदासर्वदा मलाई दु:ख र व्यथा मात्र दिन जान्यौ । तिम्रो यत्रो लामो सहवासमा मैले केवल पीडाको अनुभवबाहेक, रित्तोपनबाहेक केही पाइनँ । आज मैले आफ्नो जीवनमा बल्लबल्ल एकपटक प्राप्त गर्न सकेको सुखलाई समेत तिमी त्यही अन्धशत्रुताले हेर्न खोज्दछ, र भन्दछौँ,- मलाई सब कुरा थाहा छ! के थाहाछर तिमीलाई ? सोमदत्त ! तिमी द्रोही हौ, मेरा ईर्ष्यालु हौ; त्यसै हुनाले अज्ञानमा पनि मेरो कुभलोको चेष्टा भइरहेको छ तिमीबाट ।'  

यस प्रकारका विचारको तरङ्गमा नै पुलोमाले सोची,- सोमदत्तसँगको उसको सम्बन्ध, बाह्यरूपले पतिपत्तीको भए तापनि, अन्तरहृदयमा भने वैरीवैरीको रहेछ । एउटाले अर्कोलाई मौका पांउनासाथ घात गर्ने ताकमा रहेका प्राणीजस्ता रहेछन्‌ उनीहरू । पुलोमाले फेरि भनी,- 'सोमदत्त ! यदि तिमीमा मेरा प्रति त्यस्तो वैरभावना छ भने, ल सुन, म पनि तिमीलाई हृदयदेखि नै घृणा गर्छु ।'  

एक्लै कोठामा उसले मुख बिगारेर अनुभव गरी कि साँच्चै नै क सोमदत्तलाई घुणा गर्छे । उसलाई लाग्यो, उसको जीवन अत्यन्त सुखपूर्ण हुने थियो, यदि उसको जीवनमा सोमदत्त नभएको भए ।  

उता सोमदत्तको मनमा पनि खुलदुली भइरहेको थियो । पुलोमा हठात्‌ उठेर गएपछि उसको मन बेचैन भयो र क कोठामा धेरैबेरसम्म ओहोरदोहोर गरी टहलिरह्यो । आज उसलाई बेचैन पार्ने एउटा विशेष कुरा हुन गएको थियो, उसले जुन बेला पुलोमालाई भनेको थियो,- 'पुलोमा ! मलाई सबै क्रा थाहा छ' क भझस्केकी थी । पहिलेपहिले वार्तालाप हुँदा जुन समर्पणको भावोद्देगमा उसले आफूलाई पापी भनेकी थी, सोमदत्तको कुरा सुन्नेबित्तिकै मानो उसको कान चनाखो भएको थियो । कसैले अज्ञातमा प्रहार पो गर्छ कि भनेजस्तो तर्सेर सचेत भएको गाईजस्ती भएकी थी क । त्यस्तो चेष्ठा   

किन भयो ? मेरो सहज उक्तिका प्रति त्यस्तो सजग चेष्टा किन भयो उसको ? सोमदत्तको मस्तिष्कले धेरैबेरसम्म तर्क गरिरहनु परेन । उसको हृदयमा सहसा ईर्ष्यालु ज्वाला दन्कियो- पुलोमा आफ्नो गुप्त सुखलाई आफ्ना प॒तिबाट पनि गुप्त राख्न चाहन्छे । को भन्ठानेकी थी पुलोमाले त्यस रात सोमदत्तरूपी त्यो पुरुषलाई ? के उसको हृदयमा पहिलेदेखि नै कुनै भिल्लयुवक निवास गर्दैनथ्यो होला ? उसले आफ्नो किशोरावस्था जुन गाउँमा बिताई त्यहाँ भिल्लहरू पनि वास गर्दथे । के त्यस बेला कुनै भिल्लयुवकले उसको हृदयमा निवास गरेन होला ? के त्यसैले होइन त्यस रात स्वातीको सीपीजस्तो पक्लक्क उघ्रेकी थी क ? त्यस्तो तन्मयता अतीतकालको कुनै असम्पन्न वासनाको वर्तमान भोगतृप्तिले मात्र ल्याउँछ । सम्िँदै ल्याउँदा सोमदत्तलाई लाग्यो, त्यस रात पुलोमा कसैलाई पर्खेर बसेजस्ती थी । उसको त्यस रातको चेष्टामा आनन्दको कठोरता थियो । के त्यो चेष्टा व्यभिचार चेष्टा होइन ? हठात्‌ सोमदत्तले अनुभव गस्यो, उसले धोद्रो स्वरमा चिच्च्यायो,- 'असती नारी ।'  

सोमदत्तलाई जीवनका प्रति ठूलो विरक्ति उत्पन्न भयो । उसले शिथिल भएको अनुभव गस्यो ।  

०८ १६ २  

यदि ठूलो समाजमा उनीहरूको निवास भएको भए हुनसक्छ, अरू किसिमका घटना तथा अरूहरूका साहचर्यद्वारा उनीहरू आफूलाई स्थिर राख्न सफल हुँदाहुन्‌ । सम्भवतः एक रातको त्यो घटनाले समाजमा भइरहने ठूलासाना घटनाहरूका बीच आफ्नो स्वाभाविक रूप लिँंदो हो, र हुनसक्छ, शनै: शनै: त्यसमाथि कालको पर्दा बाक्लिँदै जाने थियो। तर, त्यो सम्भव थिएन यो आश्रममा । जतिजति दिन बित्दै गए, घटनाहरूको अभावमा त्यो एउटा घटनाले अतिशय महत्त्व धारण गर्दै गयो, रोपिएको सृक्ष्म बीजले विशाल वदवृक्ष खडा हुँदै गएजस्तो । यदाकदा उनीहरूलाई लाग्थ्यो, जीवनमा त्यो एक घटनाको अतिरिक्त अरू कुनै कुरा नै छैन । त्यो वटवृक्षले उनीहरूको भूमिलाई सम्पूर्ण रूपले ढकमक्क ढाकेर राखिदियो । उनीहरूको समाज पनि केवल दुई जनाको, एउटाले अर्कोलाई कहिले पनि बिर्सिन नपाउने । त्यसो हुँदा कहिले भने उनीहरू अस्वाभाविक पतिपत्नीभक्तिमा ओतप्रोत हुन्थे र एउटाले अर्काको मर्म बुझेर सहानुभूतिमा मनमनै भन्धे,- 'बिचरी पुलोमा, अज्ञानमा दुःख भोगिरहेकी छे । बिचरा सोमदत्त ! छलिएर ठगिएका छन्‌ मनबाट, कठै !' र कहिले भने अकारण वैमनस्यको तोडमा एउटाले अर्कोलाई मनमनै सराप्त थाल्थे । त्यसो हुँदा उनीहरूको साधारण सम्बन्ध कायम हुनै पाएन । र साथै एउटा अर्को विषय पनि थियो उनीहरूको त्यो अस्तव्यस्त जीवनमा- प्रत्येक अङ्गमा भाँच्चएको सम्बन्धमा- र त्यो थियो, त्यस रातको एउटै घटनामा सहभोग गरेको अनुभवको आफ्आफ्नो एकान्त-चिन्तन ।   

प्रेम !- सोमदत्तले कहिल्यै पनि प्रेम भन्ने भावनालाई आफ्नो हृदयमा प्रश्नय दिएन । हो, प्रारम्भमा- उसको किशोरावस्थामा उसलाई एक-दुईपटक शरीरको आग्रह भएको अनुभव भएको थियो जब सुम्निमाको शरीरको आकर्षणबाट व्यग्र भएर उसले चीत्कार गरेको थियो,- “यो पाप हो.......यो आकर्षण नर्क हो ।” मनुवादहमा पनि त्यस्तै उग्र असंयम आग्रह प्रकट भएको थियो उसको जर्जर शरीरमा-तपको यज्ञको खरानीले छोपेको मानव प्रकृतिको उग्र वान्छा एकाएक धप्प बलेर फुटेको थियो उसको संयमसाधित मर्यादालाई भङ्ग गर्दै उसको शरीरमा । तर के त्यस्तो कामवासना पाप होइन ?- आज सोमदत्त आफ्नो किशोरावस्थाको दृढविश्वासको स्वर झिक्न सक्दैन-पाप हो त्यो । सुम्निमाको नग्तशरीर नर्क हो । अनास्वादित सम्भोगको सुख कल्पनाको वस्तु भएकोले एउटा किशोरलाई, जसको समस्त जीवन र भविष्य आफ्ना सम्भावनाका साथ सम्मुख उपस्थित रहन्छ, त्यसको उपेक्षा सहज हुँदो हो; तर समाप्तप्रायः नीरस यौवनलाई त्यस सुखको स्वाद, एकपटक मात्र नै भए पनि, पाएपछि त्यसको आकर्षण आफ्नो साँगुरिँदै गएको जीवनको शून्यताले गर्दा झन्‌ असहनीय र दुर्दमनीय शक्तिका साथ आलोडित गर्दछ ।  

एकपटक फेरि सोमदत्तले आफ्नो मनलाई ढाढस दिँदै भन्यो,- 'स्वस्त्रीगमन पाप होइन - धर्मशास्त्रनिहित कार्य हो यो। यबद्चपि एक प्रकारको विस्मृतिमा यो कार्य सम्पादित भयो, तर मूलमा पनि, क्षणिक मदोन्मादमा पनि मेरो पग सत्पथका तर्फ नै गएको रहेछ । धर्मशास्त्रले मलाई कतैबाट पनि पक्रिन पाउँदैन- कतैबाट पनि आरोपको अङ्गुली मतिर देखाउन पाउँदैन ।'  

तर, तैपनि एउटा कुराको मानोबाधा उसलाई छँदै थियो,- उसको शिक्षानुसार स्त्रीपुरुषको सम्बन्ध सन्तानोत्पत्तिको कामवासनाशून्य हुनुपर्छ । पतिपत्नीको सम्बन्ध त सोद्देश्यले मात्र शास्त्रानुकूल बनाउँछ, वासनाले त्यो सोद्देश्यलाई कलुषित पार्छ । निष्काम कर्म हो पतिपत्तीसमागम- यही त थियो उसको आजसम्मको शिक्षा ।  

तर फेरि यही ठाउँमा आएर क आफो तर्कबुद्धि, शिक्षादीक्षा र शास्त्राचारसँग आफ्नो आनन्दको तारतम्य जोर्न सक्दैनथ्यो; त्यसैले क बराबर बेचैन हुन्थ्यो । र कहिल्ने आफूलाई धिक्कार्थ्यो र कहिले अकारण पुलोमालाई । तर क कहिल्यै मुक्तकण्ठले सुम्निमालाई धिक्कार्न सक्दैनथ्यो । क भन्थ्यो,- 'सुम्निमाको के दोष ;'  

'त्यसो भए पुलोमाको नि ? उसको के दोष नि ?' उसले गद्गद भएर भन्यो,- “उसको पनि केही दोष छैन;- न मेरो नै दोष छ। पतिको सहज, स्वाभाविक सम्बन्ध पत्नीका साथ स्थापित गरेर मैले निश्चय नै कुनै दोष गरेको छैनँ । त्यो सम्बन्धजनित आनन्द त्यस सम्बन्धको अप्रतिहार्य प्राप्ति हो ।'  

'प्रेम त्यसैलाई भन्छन्‌'- एउटा नयाँ ज्ञान प्राप्त भएजस्तो गरी उसले भन्यो,- “यो आनन्दको- यो प्रेम पतिपत्नीका बीच उत्पन्न भएकोले निर्दोष छ ।'   

आज पहिलो पटक प्रेमको नयाँ प्रकाशमा उसले पुलोमालाई देख्यो । त्यस प्रकाशमा विगतयौवना पुलोमा एउटा अद्भुत सुन्दरताले महिमामण्डित भई । सोमदत्त व्यग्न भएर पुलोमाको कोठामा पुग्यो ।  

उक्त बेला पुलोमा आफ्नो कोठाको एकान्तको विलासलाई भोगेर बसिरहेकी थी । उसको शरीरले आनन्द मानिरहेको थियो र बीचबीचमा भिल्लयुवकको सम्झनाले उसको शरीरलाई अदभुत विलासको अनुभव गराइरहेको थियो, कुनै आनन्दमयी 'स्वप्नमा डुबेजस्तो । त्यस विलास क्षणमा हठात्‌ सोमदत्त कोठामा प्रवेश गरेकोले पुलोमाको स्वप्न भङ्ग भयो। क संयत भएर बसी र शरीरको विलासजन्य शिथिलता अररो भयो; भरखरैको आनन्दभोगले तत्क्षण उसलाई छाडिदियो। उसले विरक्तिको दृष्टिले सोमदत्तलाई हेरी । हठात्‌ उसलाई लाग्यो,- कस्तो कुरूप व्यक्ति उसको पति रहेछ !  

सोमदत्त साग्रह आएर पुलोमाको अत्यन्त नजिक बस्यो, टाँस्सिएर । उसको स्पर्शबाट जोगिँदै पुलोमा अलि पर सरी । सोमदत्तले आर्द्र स्वरमा भन्यो,- "सौम्ये ! म प्रेमकाँतर छु आज ।”  

पुलोमाले चकित भएर सोमदत्तलाई हेरी,- एउटा चाउरिएको अनुहारले रालेबोली भझिकिरहेको थियो । कुमबाट झरेका दुइटा सुकेका हात रूखका ठुटा हाँगाजस्ता थिए ।  

पुलोमाले भनी,- “कस्ता अशोभनीय वाक्य छन्‌ तिम्रा आज, ब्राह्मण !” मर्माहत भएर सोमदत्तले भन्यो,- “के पतिमा प्रेम प्रादुर्भाव हुनु अशोभनीय हो र ?”  

पुलोमाले कठोर हुँदै भनी,- “तिमी मेरा पति हौ; तर हाम्रो सम्बन्ध प्रेमको होइन ।"  

सोमदत्तले पनि कठोर शब्द झिक्दै भन्यो,- “केको सम्बन्ध हो त हाग्रो, यदि प्रेमको होइन भने ?”  

“केवल कर्तव्यको”- पुलोमा दृढ थी,- "तिम्रा प्रति मेरो पल्युचित कर्तव्य छ; जस्तो तिम्रो मेरा प्रति पत्युचित । प्रेमको स्थान त्यहाँ कहाँ छ र ?”  

“सम्भोग नि?”  

“त्यो प्रेमको आग्रहजनित वस्तु होइन । हाम्रा बीच त्यो कर्तव्यसम्पादनमात्र हो ।”  

सोमदत्त एकदम परास्त भयो तर, त्यसैले उसको रोष झन्‌ उग्र भयो । उसले भन्यो,- "त्यसैले त तिमीबाट, पुलोमा ! पत्नीले गर्नुपर्ने कर्तव्यको दाबी गर्न आएको हुँ । खोइ मेरो कमण्डलु ?” उसले अकारण चिच्च्याउँदै फेरि भन्यो,- “किन त्यो बिहानै- बेलुकै दुवै प्रहर माभिँदैन ? खोइ मेरो मृगचर्म ? किन त्यो नित्य घाममा सुकाइँदैन ? किन आँगन यथासमय लिपिँदैन ? किन ?.....किन ?”  

पुलोमाले अवाक भएर एकछिन सुनी । अनि अत्यन्त वितृष्णाको स्वरमा भनी,- “ब्राह्मण ! आज तिमी विमूढ भएर चिच्च्याइरहेका छौँ ।”  

सोमदत्तले पुलोमाको करा राम्ररी सुन्दा पनि सुनेन; केवल उसको अनुहारमा आएर अडेको वितृष्णाको भावनालाई मात्र उसले लक्ष्य गस्यो । उसले धोद्रो स्वरमा चिच्च्याउँदै   

भन्यो,- "म तँबाट पत्नीको पतिका प्रतिको कर्तव्यको दाबी गर्न आएको छु आज, बुझिस्‌ अभिउत्तरदायिनी असंस्कृता नारी ! म दाबी गर्छु आफ्नो सम्भोगाधिकारको क्षण अहिले यहीं ।” पुलोमा जुरुक्क उठी । तीव्र क्रोध र उग्र घृणाले उसको शरीर काँपिरहेको थियो । उसले कटिमा बाँधेको वस्त्रको ग्रन्थि फुकाइदिई । उसको शरीरलाई छोपिराखेको एकसरो वस्त्र भूइँमा झप्यो। क सर्वाङ्गनग्न भएर सोमदत्तको अगाडि उभिई । जस्तोसुकै क्रोधमा सोमदत्त भए पनि र प्रेमको जस्तोसुकै तीव्र आग्रहमा आएर उसले प्रेमको दाबी राख्न खोजेको भए पनि निर्वस्त्रा पत्नीको रूप देखेर क हठात्‌ शान्त भयो । उसलाई आफ्नो शरीरबाट सारा शक्ति लुप्त भएजस्तो लाग्यो । क्रोधलाई आफ्नो हृदयमा स्थापित राखिराख्ने शक्त पनि उसमा रहेत । चिसो देह भयो उसको । त्यस नीरव क्षणमा- पतिपत्नीको सृक्ष्म भए पति न्यानोपनको लोप भएको क्षणमा- घृणा र क्रोधप्रकम्पित पत्नीको जीर्ण शरीर आफ्नो तमाम नग्नतामा सोमदत्तको चिसो आँखाको अगाडि उभ्भिरह्यो । सोमदत्तलाई लाग्यो,-'कस्तो असुन्दर, कस्तो रसहीन, कस्तो सुकेकी, यो शरीर सुकेको काठको मूढो । त्यसैले कस्तो बीभत्स नग्नता यो !'  

क्रोधले भस्मीभूत भएकी पुलोमाले उस्तै लाञ्छना र घृणाको स्वरमा भनी,- "ए अश्लील पुरुष ! सम्भोगकामी, असंयमी ब्राह्मण ! ल, आफ्नो अधिकारको प्रयोग गर ।”  

सोमदत्त एकदम परास्त भयो । जान भनी क जुरुक्क उठ्यो । जाँदाजाँदै उसले लाञ्छना र असीम घृणाको स्वरमा भन्यो,- "अभिनिर्लज्ज नारी ! असंस्कृता बर्बर स्त्री ! छोप्‌ त्यो आफ्नो बीभत्स नग्नता ।”  

यति भनेर द्रुतगतिले क कोठामा आयो र आफ्नी पत्नीको कुरूप शरीरलाई सम्झेर एकपल्ट अत्यन्त वितृष्णाका «साथ उसले मुख बङ्गयायो । तर फेरि तत्क्षण नै उसको चेतनामा यही क्षणका लागि पर्खेर बसिरहेजस्ती सुम्निमाको नग्तशरीर उदभासित भयो, असङ्ख्य अवसर, असङ्ख्य भङ्गिमाका साथ उसले देखेको त्यो दीप्तियुक्त काञ्चनदेह ! उसले मनमनै भन्यो,- 'के नग्नता पनि त्यस्तो विभिन्न प्रकृतिको हुन्छ ? हुँदो रहेछ,- एउटा बीभत्स र कुरूप र अर्को सौम्य र सुन्दर । के स्वप्न पनि त्यस्तो भिन्न प्रकृतिको हुन्छ- सुखमयी स्वप्न र क्लेशदायी दु:स्वप्न ?'  

पुलोमा धेरैबेरसम्म त्यसै उभ्भिरही- नाङ्गी भएर । क्रोध र घृणाको वेगले उसको शरीर काँपिरहेको थियो, मानौं शीतले अनियन्त्रित भएको शरीर थर्थराइरहेको छ । उसले सोची,- यो के भएको हो ?' उसले स्पष्ट अनुभव गरी, -घुणा र आक्रोशको वेगले कम्पित भएको छ उसको शरीर । तर किन क त्यो कम्पनलाई थाम्न सक्दिन ? किन उसको क्रोध त्यस्तो असंयमी रूप देखाइरहेको छ ? उसले अत्यन्त प्रयत्न गरेर आफ्नो मनलाई त नियन्त्रणमा ल्याई, तर उसको देहको कम्पन तैपनि थामिएन । उसलाई लाग्यो,- आज उसको देह आफ्नो सम्पूर्ण यौवनकालको वञ्चना र रिक्तताको भोकले असह्य क्रन्दन गरिरहेको छ, र त्यो वञ्चनाको स्थूल रूप आफ्नो पतिलाई भेट्टाएर सञ्चित क्रोधको सम्पूर्ण तिक्तता त्यसैमा पोख्न थालिरहेकी छे। एकक्षणका निम्ति   

त्यस्तो पनि भयो पुलोमाको जीवनमा त्यस दिन- र त्यो घडी- कि उसले आफ्नै वात्सल्यले द्रवित भएर आफ्नो शरीरलाई सुमसुम्याई- तिघ्रा; कम्मर, पेट र स्तन । अनि एकछिनपछि मानो आफ्नो शरीर थुमधुम्याउन थाली- असह्य दरिद्व आमाले भोको बालकलाई भोजतको अभावमा स्नेह दिएजस्तो गरेर । पुलोमालाई आफ्नो जीर्णशीर्ण शरीरका प्रति ठूलो ममता जाग्रत्‌ भयो। उसले स्नेहको मुलायम हातले आफ्नो शरीरलाई सुमसुम्याइ- तिघ्रा, कम्मर, पेट र स्तन । अनि एकछिनपछि मानौँ आफ्नो शरीरलाई सुमसुम्याई शरीरको सहानुभूतिमा तात्तातो आँसु झार्न थाली । पहिले त एक- दुई ठूल्ठूला थोपा पेटमा झरेर गुडुल्किँदै भूइँमा झरे; पछिचाहिँ क भूइँमा फालिएको धोतीमा मुन्टो गाडेर घुँक्कघुँक्क गर्दै रुन थाली । उसलाई लाग्यो, आज उसको सारा शरीर आँसुमा पगिलएर सिद्धिन्छ । शनैः शनैः झन्‌भझन्‌ तीव्र क्रन्दनका साथ रुन लागी- रुदनको विलासमा सम्पूर्ण शरीरलाई छाडिदिएर । अब उसको आँसु अगिको जस्तो तीतो र तातो थिएन, न्यानो धाराको रूपमा उसलाई विलासको आनन्द दिँदै, उसको शरीरलाई हलुको पार्दै, बगिरह्यो धेरैबेरसम्म ।  

आँसु थामिएपछि उसको शरीर अत्यन्त हलुको भयो- घाउबाट विष निस्केर सञ्चो भएजस्तो । अनि उसलाई सम्झना भयो त्यस रातको घटना; र यसको स्मृतिले नै क एकपटक आनन्दले काँपी । केही क्षणपहिले वितृष्णा र क्रोधले रन्किएर उसको शरीर काँपेजस्तै अहिले पनि त्यसरी नै काँप्यो, तर ठीक त्यसको विपरीत भावनाले-क्रोधको स्थानमा ममता र वितृष्णाको स्थानमा भावाकर्षणले । उसको मनमा अकारण सारा विश्वका प्रति सद्भावना जाग्रत्‌ भयो । उसले भनी,- 'सोमदत्तको के दोष ? यदि दोष छ भने ममा पो छ । उनी त नितान्त निर्दोष छन्‌, र आज हाम्रो जीवनमा पहिलो पटक उनी आग्रहका साथ मकहाँ आएका थिए । मैले नै उनलाई अकारण तिरस्कृत गरेर फर्काइदिएँ । हाम्रो नै जीवनमा प्रथमबार प्रेमको उदय हुन खोजेको थियो । त्यसको उषाकालमा मैले त्यसलाई बादलले ढाकिदिएँ । प्रेम ! यसैलाई त भन्छन्‌, प्रेम जसलाई नपाएर हाम्रो दाम्पत्यजीवन निरर्थक र शून्य हुँदै गएको छ ।'  

उसले उठेर धोती फेरी, मुख पुछी र जीवनमा पहिलो पटक केशप्रसाधनमा उसको ध्यान गयो । कपालमा तेल लाएर कोर्दै पुलोमाले आफैँलाई भनी,- 'प्रेम ! आज यो अनौठो भावना मेरो हृदयमा उग्नेको छ- प्रेम !' उसले प्राङ्गणछेउको रक्तकरबीरको बोटबाट एउटा फूल टिपी र कपालमा घुसारेर, क स्फूर्तिका साथ सोमदत्तको कोठामा पसी ।  

सोमदत्त क्लान्त भएर कुशासनमा बसेको थियो । यद्यपि उसको क्रोध शान्त भइसकेको थियो, तर उसकी पत्नीको बीभत्सताको रूपले उसको तीतो भएको मुख अझै मीठो भएको थिएन । क मनमनै बराबर भनिरहेको थियो,- “किन नारीको शरीर कुनैचाहिँ त्यस्तो कुरूप, बीभत्स र विरक्तिकर- र कुनै भने त्यस्तो सुन्दर, सुरुचिपूर्ण, कल्लात्मक र आकर्षण ?' सयौं पटक उसको आँखाअगाडि सुम्निमा आउँथी र क भन्थ्यो,- 'सुम्निमा किन त्यस्ती अनिन्द्य ?'   

त्यसै बेला पुलोमा आइपुगी किञ्चित्‌ सङ्घोच र क्षेमायाचनाको कलिलो सञ्शोचका साथ; र सोमदत्तसँग अप्ठयारो मान्दै टाँस्सिएर बसी । अनि सुस्तरी उसको हातलाई आफ्नो हातमा लिई । सोमदत्तले हात तानेजस्तो गप्यो र अलिकति पर सर्दै भन्यो,- "यो के?”  

पुलोमालाई अचानक विफलताको शूलले घोचेजस्तो भयो उसको हृदयमा । तर पनि उसले स्नेहका ठूल्ठूला आँखाले सोमदत्तलाई हेरी; लज्जाले कुब्चित थिएनन्‌ क्षमा- याचनाका ती नेत्र, बरु आग्रहले विस्फारित थिए ।  

उसले साग्रह स्वरमा भनी,- “प्राणनाथ ! क्षमा गर्नोस्‌ मलाई ।”  

सोमदत्तले कठोर शुष्क स्वरमा भन्यो,- “यो के :”  

तबसम्म पुलौँमा पराभूत भइसकेकी थी । सोमदत्तको त्यस्तो रूखो व्यवहारले उसको हृदयमा उग्रिँदै गएको लालसा सुक्दै गयो । क केही बोलिन ।  

ओठलाई केही खुम्च्याएर व्यङ्ग्यपूर्ण स्वरमा सोमदत्तले भन्यो,- “आज यो कस्तो परिधान पुलोमा ? र यो कस्तो केशविन्यास ? - यो रातो फूल ! लाग्छ, कुनै सुकेको वृक्षमा कसैले एउटा रक्तकरबीरको फूल घुसारिदिएको छ ।"  

अपमानको लज्जाले पुलोमा- मानो भूइँमा गड्न लागी । उसलाई त्यस समय सबभन्दा बढी लज्जा त त्यो फूलले भएको थियो, जसलाई उसले आफ्नो केशमा घुसारेकी थी । क नतशिर भई ।  

सोमदत्तले आफ्नो आक्रमण यथावत्‌ नै राख्दै भन्यो,- “तिमी मर्यादाशून्य भएकी छ्यौ ! पापभावना जाग्रत्‌ भएको छ तिम्रो वृद्ध शरीरमा, पुलोमा ! पाप ।” पुलोमाले हठात्‌ लज्जालाई त्याग्दै किञ्चित्‌ रोषपूर्ण स्वरमा भनी,- “प्रणय के पाप हो, पतिपलीका बीचमा ?”  

सोमदत्तले मनुवादहबाट फर्केको रातको कुरा सम्भ्यो, र त्यसपछिको आफ्नी पत्तीको बदलिँदै गएको आचरणलाई पनि । उसले ईर्ष्याको वाणीमा भन्यो,- “प्रणय आज कहाँबाट आयो तिमीमा ? कहाँबाट आयो शरीरलाई सिँगार्ने लालसा ? यो फूल कपालमा सिडरिने लालसा के कारणले उत्पन्न भयो ? कुन गुप्त अवाञ्छनीय कामनाले प्रेरित भएको छ तिम्रो प्रणय आज ?”  

पुलोमाले केवल यति मात्र भनी,- "हृदयहीन पुरुष ! तिमी मेरा पतिका रूपमा मेरा शत्रु रहेछौ.......... हाय !” “  

सोमदत्तले आधातका उपर बढी आघात गर्दै भन्यो,- “नारी ! तिम्रो अचेलको आचरणले तिमीमा पाशविक वृत्ति जाग्रत्‌ भएको छ भन्ने स्पष्ट पार्दछ । संयम र धैर्य त्यागेर, कपालमा तेल लगाई रक्तकरबीर घुसार्दै तिमी उन्मादिनीजस्ती छटपटिरहेकी छथौ । यो प्रणय होइन तिग्रो- मेरा प्रतिको आग्रह यो होइन- यो सतीत्व होइन । तिमी अनार्य भिल्लिनीजस्ती बर्बर भएकी छथौ ।”   

ईर्ष्याको वशीभूत भएर सोमदत्त पत्नीको आग्रहलाई कुनै परपुरुष भिल्लका प्रतिको आग्रह भनेर ठुकराइरहेको थियो । यो कुरा क स्पष्ट रूपबाट भन्न चाहँदैनथ्यो, त्यस कारण उसका कुरा त्यस समय हेतुहीन र अप्रासङ्गिक लाग्थे । उसले भन्यो,- “तिमी अनार्य भएकी छ्यौ आफ वृत्तिमा, स्वभावमा, शरीरको चेष्टामा । सम्पूर्ण आर्यसंस्कृति, शास्त्रशिक्षा, धर्मदेश तिमीबाट लोप भएको छ । ईश्वरले तिमीलाई छाडिसकेका छन्‌, त्यागिसकेका छन्‌.....।  

पुलोमा अहिलेसम्म लज्जाले जर्जर भएर पुनः स्वाभाविक क्रोधमा आइसकेकी थी । उसले भनी,- “सोमदत्त ! यो कस्तो तात्पर्यहीन, कस्तो असंलग्न कुरा बकिरहेका छौँ तिमी ? कहाँबाट आयो ईश्वरको तर्क ? यहाँ ईश्वरको प्रश्न उब्जियो नै कसरी ?”  

सोमदत्तले भन्यो,- “हाम्रा आर्य ईश्वरले तिमीसँग बिदा लिइसके......। त्यसैले तिमी उन्मादिनी, असंयमी, अनार्य भिल्लिती भएकी छयौ ।”  

पुलोमाले चड्केर भनी,- “ईश्वर के हो ?”  

सोमदत्तले शास्त्रार्थमा विजित पण्डितको अन्तिम निर्णय सुनाएजस्तो गरी भन्यो,- “त्यही हो ! तिम्रो यो प्रश्न नै प्रमाणित गर्छ कि तिमी ईश्वरशून्य भइसकेकी छौ । यतिका वर्षपछि, यत्रो अध्ययन र धर्मातुष्ठानको यत्रो लामो जीवनपछि अब मर्ने बेलामा के प्रमाण चाहियो र !”  

पुलोमाले शास्त्रार्थको विचार गरेर होइन, केवल अनुभवको आधारमा झट्ट आफ्नो मनमा उब्जिएको कुरा अनायास नै भनी,- “ईश्वर के हो ? के त्यो हाम्रो मानव- सम्भावना वा भनौं हाम्रो क्षमताको कल्पित रूप मात्र होइन र ? हाम्रो सम्भाव्यता र हाम्रो विकासशीलताको एउटा रूपमात्र होइन र ईश्वर ? के हाम्रो सम्भाव्यताको विकास ईश्वर होइन र जसलाई हामी आफ्नो अज्ञानताले सीमाबन्धनमा पार्न खोज्छौं ?”  

सोमदत्तले प्रश्न गस्यो,- “त्यसो भए के तिमी शास्त्रका विधि-विधानलाई सीमाबन्धन भन्दछयौ ? त्यसो भए के तिमी हाम्रो शास्त्रलक्षित ईश्वरलाई अमान्य गर्छर्थौ ?”  

पुलोमाले उत्तेजित भएर भनी,- “अहँ ! म ईश्वरलाई अमान्य गर्दिनँ । म त बरु त्यसलाई मात्र आफ्नो शरीरमा स्थापित भएको पाउँछु। म आफ्नो अन्धकामनामा अनुमोदित भएको...... "  

पुलोमालाई लाग्यो, यो निरर्थकको विवाद भइरहेछ । भावनाशून्य एउटा सुकेको पुरुषरूपी मूढोको अगाडि उसका अनुभवसिक्त वाक्यहरू अर्थहीन छन्‌ । ङ जुरुक्क उठी । तर जाँदाजाँदै भनी,- “ईश्वर हाम्रा शत्रु होइनन्‌ ।”  

क आफ्नो कोठामा आएर थ्याच्च बसी, र मस्तकमा बिलौनाको हात राखेर भनी,- 'ओहो ! कस्ती मूर्ख म; र मेरा पतिको कस्तो वञ्चना ! कस्तो धोका ! केवल सत्य र निष्कपटता रहेछ त्यो महिमामय रात्रिको क्षण- अस्थायी घडीको अशेष आनन्द ।'  

यस प्रकार स्त्री र पुरुषको स्वाभाविक बलवती भावनाले प्रेरित भएर पतिपत्नी प्रेमको सन्धानमा एउटाले अर्कोलाई आग्रहसँग पछ्याउँथे, तर कस्तो निष्डुर कि एउटाको   

प्रेमको घडी अर्कोको वितृष्णाको क्षण हुन जान्थ्यो । प्रेमको पारस्परिक क्षण उनीहरूले सँगसँगै कहिले पनि भेट्टाएनन्‌ । त्यस्तो प्रत्येक निष्फल साक्षात्कारपछि उनीहरू आपसमा झन्‌भझन्‌ टाढा-टाढा हुँदै गए ।  

एक दिन दिउँसो निष्कामभावनाले कोठामा बसेको बेला पुलोमालाई नारीको सहज ज्ञानबाट लाग्यो कि क गर्भवती भएकी छे । अकारण नै आनन्द मान्दै क जुरुक्क उठी । सुखले पनि त्यस्तो बेचैन गराउन सक्छ भन्ने उसले जानेकै थिइन । निष्प्रयोजन कोठामा डुल्न थाली । मनमा कुनै विचार थिएन, मानो मस्तिष्क शून्य थियो । त्यही विचारहीन आनन्दको महासागर टलपल गरिरहेको थियो। क त्यसै फुरुङ्ग हुँदै कुटीबाहिरको प्राङ्गणमा आई । प्राङ्गण धेरै दिनदेखि लिपिएको थिएन । ठाउँठाउँमा दूबो र मोथे माटोको पाप्रो फोर्दै निस्किरहेका थिए । क रमाइलो मान्दै गोगृहमा पुगी । आनन्दले खपिनसक्नु भएर उसले कपिलाको गर्दनमा अँगालो हाल्दै भनी,- “गोमाता ! कपिला माता ! अब त म पनि माता हुने भएँ।” गाईले आङ सिरिङ्गसिरिङ्ग गरी र गर्दन कन्याइदे भनेर अलिकति अगि सर्दै गर्दन उचाली । पुलोमाले एकछिनसम्म कपिलासँग टाँस्सिएर उसको गलकम्बल सुमसुम्याई । अनि उसले सोची,-'यो शुभसंवाद सोमदत्तलाई पनि सुनाउनुपर्छ ।'  

स्फूर्तिका साथ सोमदत्तको कोठातिर हिँडिरहेका उसका गोडा कोठासम्म पुग्दानपुरदै लज्जाले शिथिल हुँदै गए । सङ्गोचले शिर निहुराएर क ढोकामा उभ्भिरही । उसलाई यतिविध्न लज्जा कहिल्यै लागेको थिएन । मन भने हर्षले आन्दोलित थियो- नाचिरहेको थियो, तर मुखमा थियो लज्जाको रक्तिम आभा । उसले आशा गरेकी थी, सोमदत्त आउलान्‌, उसलाई समाउलान्‌ र कचाहिं उनको स्पर्शले झन्‌झन्‌ गड्दै जानेछ । असहनीय लज्जाभाव थियो पुलोमामा । आनन्दको त्यत्रो उद्रेक नभएको भए शायद लज्जा पनि त्यस सीमामा पुग्ने थिएन ।  

तर खोइ, सोमदत्तले त कुनै उत्साह पनि देखाएन । एकछिनसम्म ठूलो आशा लिएर पुलोमा ढोकामा उभ्भिरही । केहीबेरपछि सोमदत्तले अत्यन्त शुष्क वाणीमा प्रश्न गस्यो,- "कित त्यसरी उभ्भिएकी ? भित्र आउने मत भए आए हुन्छ, आङ ।”  

पुलोमाको भरखरैको उत्साह हठात्‌ लोप भयो। उसलाई लाग्यो,- लज्जा अस्वाभाविक र असामयिक रहेछ । लज्जा त प्रेमीका प्रति प्रदर्शित गर्ने तत्व पो हो त !  

उसले युद्धघोषणा गरेजस्तो चुनौतीको स्वरमा भनी,- “म गर्भवती भएँ ।"  

सोमदत्तले उस्तै नीरस स्वरमा उत्तर दियो,- “बेस भयो। अब तिमी पुत्रको कामना गर, जसले हाम्रो कुललाई तार्नेछ ।”  

पुलोमाले भनी,- ”के त्यत्ति नै हो तिमीले भन्ने डाज ?”  

सोमदत्तले पनि दृढ भएर भन्यो,- “अरू के भन्ने त ? जुन काम साधारण नारी सहजै गर्न सक्छन्‌ त्यसलाई यतिका दिनसम्म पनि गर्न नसकेर यदि आज तिमी सफल नै भयौ भने पनि कृत ठूलो कुरो भयो र !”   

पुलोमाले उत्तेजित भएर भनी,- “तिमीलाई पिण्ड दिने व्यक्ति चाहिएको थियो, त्यो मैले ढिलो-चाँडो' जे भए पनि दिने भएँ। तिमी माताको दृष्टिबाट यस घटनालाई बिचार्न सक्दैनौ भने पनि कमसेकम पिताको दृष्टि त राख्न सक्थ्यौ ।"  

उत्तरमा सोमदत्त कुन्नि के भन्दै थियो, त्यसलाई सुन्दैनसुती पुलोमा फनफन्िँदै आफ्नो कोठामा आई ।  

सोमदत्तले तीतो कुरा निलेजस्तो गप्यो एकपटक, र मनमनै फतफतायो,- 'पेटको सन्तानले निमित्तका लागि मात्र मेरो वीर्य ग्रहण गरेको छ, नत्र भने त्यो हो कुन्नि कुन भिल्लको मानस-सन्तान !"  

पुलोमाले आफ्नो कोठामा आएर आहतको स्वरमा आफैँलाई भनी,- 'भिल्लको घरमा म भएकी भए कत्रो उत्सव रचिने थियो त्यहाँ- ढोलकवादन र नृत्यका साथ !'  

धेरै दिनसम्म यस विषयलाई लिएर उनीहरूले मनमनै आपसमा घृणा गरिरहे । पुलोमाले आफ्नो मर्मस्थलमा जस्तो व्यथादायी आघात पाएकी थी, उसले त्यसलाई बिर्सिन सकिन । उसलाई लाग्यो,- आफ्नो आनन्दको विह्वलतामा सुद्धि हराएर आफ्नो मर्म सोमदत्तको अगाडि उघारेकी थी उसले- गर्भवती नारीले सुखसंवाद सुनाउन भनेर पतिको द्वारमा लाजले गाडिँदै उभ्भिएर । त्यो उघारिएको मर्मस्थलमा सोमदत्तले निर्दयतापूर्वक कोर्राको प्रहार गच्यो । के पतिको त्यस्तो हृदयहीनता कुनै नारीले बिर्सिन सक्छे र ? आफ्नो नारीत्वको अहंको त्यत्रो असम्मान के पुलोमा बिर्सिन सक्थी र ? उता सोमदत्त पनि पुलोमाको त्यस दिनको आचरणलाई के बिर्सिन सक्थ्यो र ? त्यस दिन आनन्दमग्न भएर किन पुलोमा उसको ढोकामा उभ्भिएकी थी ? यो भन्नलाई कि तिम्रा लागि मैले पेट बोकिदिएकी छु ! नारीमा व्यभिचारजनित त्यत्रो निर्लज्जता र त्यत्रो आनन्द सोमदत्तका लागि नितान्त अक्षम्य थियो ।  

यदाकदा उनीहरूमा अस्पष्ट र परोक्ष रूपबाट घोचपेच हुने गर्थ्यो । एक दिन उनीहरूको वादविवादले मर्यादाको सीमा उल्लङ्घन गस्यो । तृतीय प्रहरको अवकाशकाल थियो । सोमदत्त आफ्नो कोठामा एक्लै बसेर सोचिरहेको थियो-आजकाल प्रायः क यसरी नै सोचमा मग्न रहने गर्थ्यो । उसको मन बराबर घाउलाई छुन पुग्ने औंलाजस्तो पुलोमाको गर्भधारण गरेको कुरातिर पुग्थ्यो । ईर्ष्याको अगिनको कस्तो प्राणान्त आकर्षण कि सोमदत्त पुतलीजस्तो बराबर त्यो अगिनशिखामा बल्न पुग्थ्यो । उसले सोच्यो,- “यतिका वर्षसम्म म पिता हुन असफल भएँ । मेरो अथक परिश्रम र प्रयासले पनि पुलोमा बन्ध्याको बन्ध्या नै रही । ममा कुन त्यस्तो अनाकर्षण थियो कि पुलोमाको गर्भ मेरा प्रति रुद्धको रुद्ध नै रह्यो । कुन त्यस्तो तत्त्व त्यस रात प्रकट हुन गयो उसको अन्तर्द्दयमा कि निर्बन्ध भएर क उद्घाटित भएकी थी र तत्क्षण आफ्नो गर्भमा वीर्यधारण गर्न समर्थ भई ? कसरी तत्क्षण नै पुलोमा उर्वर हुन गई ?' क्रोध र ईर्ष्याले शिथिल भएर उसले स्वीकार गन्यो,- 'म थिइनँ उसका लागि त्यस रात; क रमण गरिरहेकी थी अरू कसैसँग त्यस बेला !' एउटा सिहरनका साथ उसले सम्भ्यो त्यस   

रातकी पुलोमाको दुर्दान्त चेष्टा । त्यस्तो उग्र, प्रचण्ड रूप त उसले कहिले पनि देखाएकी थिइन पहिले । मर्माहत भएर क फेरि करायो,- “म थिइनँ उसका लागि त्यस रात । आजसम्म पनि छैनँ उसको गर्भको पिता ।'  

ईर्ष्याको दाहले छटपटाउँदै क कोठाबाट बाहिर निस्क्यो । त्यसै बेला उसको दृष्टि एउटा वृक्षको आडमा बसेकी पुलोमामा पप्यो; क एकाग्रचित्तले आफ्नो उक्सिएको पेटलाई हेरिरहेकी धी । धोतीलाई कटिभन्दा मुनि सारेर । एकान्त खोजेर क त्यहाँ पुगेकी थी । हृदयमा उमङ्ग लिएर क बिस्तार-बिस्तार आफ्नो पेटलाई हातले मुसार्थी । मातृत्वको एकान्त चिन्तनबाट उत्पन्न भएको सुखसागरमा डुबेर उसले त्यस क्षण सम्पूर्ण संसारलाई बिर्सेकी धी । उसको सन्तोषले दीप्त अनुहारलाई देखेर सोमदत्त क्रोधले दग्ध भयो । ईर्ष्याको पराकाष्ठामा पुगेर उभ्भिएको सोमदत्तले त्यहींबाट करायो,- "नारी ! तिमी कुन कुरामा यस्तो आनन्दविभोर छ्यौ ? म थिएँ त्यस रात, बुभ्यौ तिमीसँग ।" "  

ईर्ष्यामा भन्छन्‌, मानिसको हत्यावृत्ति उत्पन्न हुन्छ । त्यही वृत्ति जाग्रत्‌ भएको थियो सोमदत्तमा;- 'आफू द्ध हुन्छु भने पुलोमाको सुखलाई पनि भस्मीभूत पार्छु ।'  

पुलोमा आत्तिएर उठी- तल सरेको धोतीलाई हत्तपत्त पेटमा टाँस्दै । सोमदत्तले फालेको वाणीप्रहारले आहत भएर क चिच्च्याई,- “कुन रात ? कुन रात ?”  

सोमदत्तले उस्तै गरी चिच्च्याएर नै उत्तर दियो क्रोधमा,- “त्यही रात, जुन रात तिमीलाई आफू व्यभिचाररत छु भन्ने लागेको थियो। मै हुँ भिल्ल त्यस रातको, दुर्मते !"  

पुलोमाको मातृहृदय पनि दानवी भयो । उसलाई लाग्यो,- सोमदत्त उसको आजीवनको शत्रु हो जो उसको मातृत्वको हत्याका लागि उच्चत भएर आएको छ। उसको पनि क्रोधको सीमा रहेन । उसले पनि कड्केर भनी,- “ब्राह्मण ! बु्फे, बुझेँ मैले;- हो, तिमीले देखेछौँ आफ्नै आँखाले कि तिम्री ब्राहमणी कति पतिव्रता रहिछ । तर निर्दयी ! आज तिमी मेरो त्यो सुखलाई पति हर्न खोज्दछौ आफ्‌ त्यस रातको भिल्ल भएँ भनेर । व्यभिचारको सुखको पनि ईर्ष्या गर्ने अधम पुरुष !” यत्रो बाझाबाझपछि उनीहरूको सम्बन्धमा अरू बाँकी नै के रह्यो र जब प्रकट वैरीको रूपमा उनीहरू त्यस दिन देखापरिसकेपछि ? त्यस दिनदेखि पतिपत्नीको सम्बन्धको सानो सामाजिक तन्तु पनि चुँडियो । उनीहरू एकदम एक्लै भए । पुलोमा पेटमा आफ्नो सन्तानलाई बढाउँदै र दिनभरि मनमा भिल्लको सम्झनाले कहिले आनन्दित र कहिले उदास हुँदै बस्न थाली । उसका सन्ध्यादि धार्मिक कार्य सबै समाप्त भए। सोमदत्त पनि एक्लै कोठामा बसिरहन्थ्यो, र कहिले-कहिले उत्तरतिरको ओसारामा गएर माथिको पहाडलाई टोह्लाएर हेरिरहन्थ्यो । त्यहाँ माथि कहिलेकाहीँ धूवाँ आएको देख्यो भने क मनमनै सोच्थ्यो,- 'सुम्निमाको गाउँ हो त्यो ।'   

समय पुगेपछि पुलोमाले छोरो जन्माई । प्रारम्भमा सोमदत्तले छोराप्रति पटक्क चाख लिएन । तर पछिपछि जब क बामे सर्दै पुलोमाको कोठाबाट उसको कोठामा आउँथ्यो, उसलाई आफ्नो छोराप्रति माया उब्जिँदै गयो । बामे सरेको बालकलाई क जुरुक्क बोक्थ्यो र भन्थ्यो,- “अन्तत: यो मेरै वीर्यको रचना हो । पुलोमा त मेरो वीर्य धारण गर्ने क्षेत्र मात्रै थी । क्षेत्रपति त म हुँ ।”  

अनि क बालकलाई छातीमा टाँस्थ्यो। तर ठीक त्यसै बेला- जबजब रु छोरालाई माया गरेर बोक्द्थ्यो तबतब उसलाई सुम्निमाको सम्झना हुन्थ्यो र अनि क भन्थ्यो,- “यो मेरो पुत्र, सुम्तिमाको मानस-गर्भमा उम्रिएको हो ।”  

तर कहिले भने यस्तो विचारमा लीन रहन्थ्यो कि छोरो नजिकै आएको क देखिसहन्नथ्यो । क्रोधले र चिच्च्याउँदै भन्ध्यो,- "भाग्‌ यहाँबाट ।”  

चर्को डाँको सुनेर बालक अत्यासिन्थ्यो र रुन थाल्थ्यो । पुलोमा आफ्नो कोठाबाट दुगुर्दै आउँथी र छोरालाई टिपेर हत्तपत्त आफ्नो कोठामा लैजान्थी । अनि बालकलाई आफ्नो स्तन दिएर थपथपाउँदै भन्थी,- “किन गएको उता ? नजाने गर त्यता, मेरो राजकुमार !”  

मातृस्नेहबाट आर्द्र भएर उसको स्तनबाट दूधको धारा बग्न थाल्थ्यो। क एकोहोरो मायाले छोरालाई घेरैबेर म्वाइँ खान्थी ।  

सोमदत्त आफ्नो कोठामा एक्लै फतफताउँध्यो,- “मेरो वीर्य नै भएर के भयो त ? माताका लागि त यो पुत्र व्यभिचार-वासनाको परिणाम हो । भिल्ल हो यसको मानस- पिता !”  

पुलोमा आफ्नो चुम्बनले छोराको सम्पूर्ण मुख भिजाएर भन्थी,- “पितृविहीन अभागी बालक !”  

यस्तो क्षुब्चध घरमा बालक हुर्कदै गयो। उसको शिक्षादीक्षाको केही व्यवस्था भएन । उसलाई आफ्ना बाबुआमाको स्नेहको निश्चित आधार पति थिएन। आमा अधिकांश अस्वाभाविक वात्सल्यको आधिक्यले उसलाई आफ्नो मायामा निस्सासिने जस्तो पारिदिन्थी, तर फेरि कहिलेचाहिं क पनि अकारण नै क्रोधले उसलाई पिट्न थाल्थी,- “भाग्यमानी भएको भए मकहाँ जन्मिन आउने थिइनस्‌ ।”  

छोरालाई पुलोमाले निर्दयतापूर्वक पिटेको देख्दा सोमदत्त कोठैदेखि कराउँदै आउँथ्यो र भन्थ्यो,- “राक्षसी नारी ! पतिको त तैँले सत्यानाश गरिस्‌, गरिस्‌, के अब पुत्रको पनि भक्षण गर्ने भइस्‌ ?”  

छोरालाई आफ्नो कोठामा लगेर सोमदत्त उसको कपाल स्नेहपूर्वक मुसार्दध्यो, र भन्थ्यो,- "नजाक तिमी आमाको कोठामा; मेरै कोठामा बस्ने गर । र अब त अक्षरज्ञान पनि गर्नुपर्छ तिमीले ।”  

अन्योलमा परेको छोरो टुलुदुलु हेरिरहन्थ्यो ।   

छोरो अलि ठूलो भएपछि क गाई लिएर कोशीतटमा जान लाग्यो । क दिनभरि त्यहीं गाई चराएर डुलिरहन्थ्यो । थाक्यो भने क शमीवृक्षको छायामा केहीबेर विश्राम गर्थ्यो, आफ्नो लट्ठी रूखको फेदमा अड्याएर ।  

एक दिन त्यहाँ एउटी बालिका आई, र उसले भनी,- "म सुम्निमाकी छोरी, तिमी नि?”  

उसले भन्यो,- “म सोमदत्तको छोरो ।”  

त्यही एक दिनको परिचयले उनीहरू आपसमा आकर्षित हुँदै गए । सोमदत्तको छोराको लागि दिनभरिको सबभन्दा रमाइलो बेला त्यही नै हुन्थ्यो जब क गाई चराउनका निम्ति नदीतट पुग्दथ्यो । त्यहीँ आइपुग्वी सुम्निमाकी छोरी पनि । दुवै सँगसँगै खेल्थे, कदथे र रमाइलो गर्थे ।  

सुम्तिमाकी छोरीको शरीरमा कुनै वस्त्र थिएन, क सर्वाङ्कनग्न रहन्थी। र सोमदत्तको छोराले एउटा पातलो ठाडो लँगौटी मात्र लगाएको हुन्थ्यो ।  

एक दिन सुम्निमाकी छोरीले भनी,- “तिमी मेरो यावा '”  

सोमदत्तको छोरो पक्क पस्यो; र यो देखेर उसले भनी,- "बुझेनौ ? यावा भनेको साथी ।”  

सुनेर केटो रमायो । उसले खुशी मानेर भन्यो,- "त्यसो भए तिमी पनि मेरो यावा ।”  

बालुवामा बसेर अर्थहीन बाललहडमा एउटाले अर्काको छातीमा औंलाले छुँदै उनीहरूल्ने रटिरहे,- “तिमी मेरो यावा ! तिमी पनि मेरो याबा !”  

आफ्नो क्रीडाको तर्या आविष्कारमा उनीहरू खूब रमाइरहेका थिए, हाँसिरहेका थिए । एकछिनपछि सुम्निमाकी छोरीले भती,- “जाउँ यावा ! अब कोशीमा नुहाउन ।"  

उसको पछिपछि लाग्दै सोमदत्तको छोरो नदीमा पस्यो । उसले भनी,- "त्यो तिमीले लाएको टालो भिज्छ यावा ! त्यसलाई फुकालेर पाखामा राख, र अनि मात्रै पानीभित्र पस ।”  

घुँडासम्म पानीमा उभ्भिएर सोमदत्तको छोराले भन्यो,- "बाआमाले देख्नुभयो भने रिसाउनुहुन्छ ।”  

सुम्निमाकी छोरीले चारैतिर हेरेर भनी,- “यहाँ कसले देख्छ र !”  

सोमदत्तको छोराले एक छट्कामा कन्दनीबाट ठाडो कौपीन फुकाल्यो र तटको बालुवामा फाल्यो । उनीहरू धरैबेरसम्म नुहाइरहे । साँझपख राताराता आँखा पार्दै सोमदत्तको छोरो आश्रम फर्क्यो । त्यस दिन क थाकेर लखतरान परेको थियो ।  